---
layout: post
title:  "மனம் விரும்பும் தலைப்பு  ஐம்பதிலும் ஆசை வரும்"
date:   2025-06-22 16:57:54 +0530
author: Hemamalini Sundaram
categories: articles
---

#  மனம் விரும்பும் தலைப்பு -\" ஐம்பதிலும் ஆசை வரும் ! \" 

பொன்மாலைப் பொழுது. பூங்காவில் குழந்தைகளின் கூச்சலும், ஆரவாரமும் நிரம்பி இருந்தது.
கணேசன் வருவதைப் பார்த்ததும், சிவராமனின் முகம் மலர்ந்தது.

" வா, கணேசா ! என்ன, இவ்வுளவு நேரம் ? '

கணேசன் பெருமூச்சு விட்டபடி அமர்ந்தார்.

**" என்ன பண்றது சிவராமா ? வயசாச்சு, ஏதோ இனிமேலாவது நிம்மதியா இருக்கலாம்னு
பார்த்தா, முடிய மாட்டேங்குது. ஒரே பிரச்சனையா இருக்கு ! "**

" இப்படி அலுத்துக்கற மாதிரி என்ன ஆயிடுச்சு, ...சொல்லேன் ! '

" எல்லாம் வீட்டுப் பிரச்சனை தான் ."

' **பொறுப்பான வேலையில இருந்து, ரிடையர்மென்ட் வாங்கியாச்சு; பொண்ணுக்குக் கல்யாணம்
பண்ணி, பேரன் எடுத்தாச்சு; பையன் அமெரிக்காவுல பெரிய வேலையில கை நிறைய
சம்பாதிக்கிறான். உனக்கே வீட்டுப் பிரச்சனைன்னா, என்ன தான் செய்யறது ? "**

" நீ சொல்றது எல்லாம் சரி தான், சிவராமா.......ஆனா, பிரச்சினை எனக்கு இல்ல,
மங்களத்துக்கு..."

" என்னது ? அண்ணிக்கா...? அவங்க உடம்புக்கு ஏதாவது....?"

" **சேச்சே....! அதெல்லாம் ஒண்ணுமில்லே...அவ .உடம்பு நல்லாத் தான் இருக்கு. ஆனா அவ
சுபாவமே மாறிடுச்சு; எதுக்கெடுத்தாலும் ஒரு சிடுசிடுப்பு, கோவம், எரிச்சல்....."**

" என்னது ? அண்ணி கோவப்படறாங்களா....."

" அட, ஆமாம்பா......வீட்டுல பேச்சுவார்த்தையே குறைஞ்சு போச்சு....ஹ்ம்...."

"' சரி, சரி....விடு...! எல்லாம் தன்னால சரியாகும். நீ ரொம்ப குழப்பிக்காதே ! ரொம்ப
இருட்டிப் போச்சு. கிளம்பு, வீட்டுக்குப் போகலாம் ! "

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

சிவராமனுக்கு விஷயம் கேள்விப்பட்டதில் இருந்து நம்பவே முடியவில்லை; அதுவும், மங்களத்தைப்
பற்றி இப்படிக் கேள்விப்படுவது என்றால்......

இரவு, சாப்பாடு முடிந்து பால் எடுத்துக் கொண்டு வந்த வீணா, மாமாவின் முகத்தைப்
பார்த்தாள். ஏதோ ஆழ்ந்த சிந்தனையில் இருப்பது வெளிப்படையாகத் தெரிந்தது.

" மாமா ...பால் எடுத்துக்குங்க ! என்ன, ஏதாவது முக்கியமான விஷயமா ? ரொம்ப யோசனையா
இருக்கீங்க...."

" **ஆமாம்மா ....! என் ஃப்ரெண்ட் கணேசன் வீட்டுல ஒரு குழப்பம்,,,,**"

" சொல்லுங்க மாமா ...."

" **மங்களம் அண்ணியைப் பத்தி எல்லாருக்கும் தெரியும். தனியா நூறு பேருக்கு சமைப்பாங்க;
ஒரு வாரத்துல ஒரு கல்யாணத்தை நடத்திக் காட்டுவாங்க. அத்தனை திறமை, கைநேர்த்தி
எல்லாம்....முகத்துல .எப்பவும் ஒரு சிரிப்பு இருக்கும்; எதையும் சமாளிக்கிற தைரியம்
இருக்கும். இப்ப என்னடான்னா, அவங்க ஒரே சிடுமூஞ்சியா மாறிட்டாங்களாம்.....வீட்டுல வாயைத்
திறந்தாலே சண்டை தானாம்...\...கணேசன் சொல்லி ரொம்ப வருத்தப்படறான்......"**

" ம்ம்ம்......அவங்க கூட வீட்டுல யாரெல்லாம் இருக்காங்க, மாமா ? "

" பொண்ணு கல்யாணமாகி மும்பைல இருக்கா. பையன் அமெரிக்காவுல வேலை கிடைச்சு, ஆறு மாசம்
முன்னே தான் போயிருக்கான் .."

" ஓஹோ.....! அவங்க முன்னாடி எல்லாம் எப்படி இருப்பாங்க ? '

" ரொம்ப நல்லா பழகுவாங்க. முன்னே ஒரு நாள் திடீர்னு வழியில ஏதோ பிரச்சனைன்னு, நாங்க
ஃப்ரெண்ட்ஸ் ஏழெட்டு பேர் வீட்டுக்கு போக முடியாம ஆயிடுச்சு. கணேசன்' ' எங்க வீட்டுக்கு
வந்துருங்கன்னு ' எல்லாரையும் ராத்திரி எட்டு மணிக்கு அவங்க வீட்டுக்கு கூட்டிட்டு
போய்ட்டான். எங்க எல்லாருக்கும் சிரிச்ச முகத்தோட, சூடா டிஃபன் பண்ணிக் கொடுத்து, நல்லா
கவனிச்சுக்கிட்டாங்க..., வீணா ..."

" மாமா ....பிரச்சனையோட காரணம் ஓரளவு புரியுது. என்னன்னு சொல்லட்டுமா ...? '

**" சைக்காலஜி படிச்ச பொண்ணு நீ. கரெக்டா தான் இருக்கும்....சொல்லு ! "**

**" இத்தனை வருஷங்களா அவங்க, தன் கூட இருந்த மனுஷங்களுக்காகவே வாழ்ந்திருக்காங்க.
புருஷன், பையன், பொண்ணுன்னு சுத்தி, சுத்தி வந்து, அவங்க தேவைகளைக் கவனிச்சு,
அவங்களுக்காகவே தன் நேரம், மனசு, உழைப்பு எல்லாத்தையும் கொடுத்திருக்காங்க. அவங்க பையன்
அமெரிக்கா போனதும், சட்டுன்னு அவங்க மனசுல ஒரு வெற்றிடம் விழுந்திருக்குன்னு
நினைக்கிறேன் மாமா .....இத்தனை காலமா ஓரே விதத்துல யோசிச்சு, யோசிச்சு, இப்ப தன்னோட
நேரம், ஆற்றல் இதையெல்லாம் வேற விதத்துல கொண்டு போகத் தெரியாம தவிக்கறாங்க.......அதான்
இப்படி எரிச்சல், கோபம் எல்லாம்னு நினைக்கிறேன் ."**

" என்னம்மா இப்படிச் சொல்றே ? '

" **ஆமாம் மாமா ...இத்தனை வருஷங்களா இருந்த கடமையும், பொறுப்புகளும் குறையக் குறைய,
அவங்களுக்கு வேற விதமான ' அவுட்லெட் ' கண்டிப்பா தேவை. தன்னோட ஆசை, தனக்குப் பிடிச்ச
ஹாபின்னு ஏதாவது இருக்கும். அதை வளர்த்துக்க அவங்க முயற்சி பண்ணினா, இந்தக் கோவம்,
படபடப்பு எல்லாம் குறையும். அதுக்கு உங்க ஃப்ரெண்ட் தான் ஹெல்ப் பண்ணனும் ..."**

சிவராமன் சொல்லச் சொல்ல, கணேசனுக்கும் விஷயம் மெல்ல விளங்க ஆரம்பித்தது.

**பாட்டுப் பாடும் திறனிருந்தும், கல்யாணங்களில் பாடுவது, நவராத்திரி கொலுவில்
பாடுவது என்றே மங்களம் இருந்து வந்தாள். முதல் வேலையாக, தினமும் சாயந்தரம் இரண்பாட்டுப்
டு பாட்டு பாட வேண்டும் என்று கணேசன் ஊக்கப்படுத்தி, பாட வைத்தார்**.

**கொஞ்ச நாட்களுக்குள்ளே, தினமும் அதே பாடல்களைப் பாடி மங்களத்துக்கே போரடித்து
விட்டது. கணேசன் உதவியோடு யூ-டியூப்பைப் பயன்படுத்தக் கற்றுக் கொண்டாள். பல தளங்களைப்
பற்றித் தெரிந்து கொண்டு, புதுப் பாடல்களைக் கற்றுக் கொண்டாள். பெண்கள் நடத்தி வந்த ஒரு
பஜனைக் குழுவிலும் சேர்ந்து கொண்டாள**்.

**தான் கற்று வந்த புதிய பாடல்களை எல்லாம் சின்னக் குழந்தையின் ஆர்வத்தோடு, கணவருக்குப்
பாடிக் காட்டினாள். தட்டிக் கொடுக்க ஆளிருந்தால், தழைக்காத கலை ஏது ? கணேசனுக்கு
பாட்டு புரிகிறதோ இல்லையோ, மங்களத்தின் முகத்தில் தெரியும் சந்தோஷமும், பூரிப்பும்
புரிந்தது.**

ஆறு மாதங்கள் ஓடிவிட்டன. இன்று இதோ, \.....மங்களம் இடம் பெற்றுள்ள பஜனைக்குழுவின்
நிகழ்ச்சி கோவிலில் நடந்து கொண்டிருக்கிறது.

**முகமெல்லாம் பெருமையும், ஆனந்தமும் பொங்க, சந்தோஷமாய் கம்பீரமாய் மேடையில் அமர்ந்து
குழுவோடு பாடிக் கொண்டிருந்த மங்களத்தைப் பார்த்த கணேசனுக்கும் மனம் பெருமிதமாய்
இருந்தது.\
\
**நன்றி தோழிகளே\...\...!**Disclaimer:** The opinions expressed in this
post are the personal views of the author. They do not necessarily
reflect the views of Momspresso.com. Any omissions or errors are the
author\'s and Momspresso does not assume any liability or responsibility
for them.
