---
layout: post
title:  "ஆம் கம்பனால் தான்"
date:   2025-06-22 17:14:51 +0530
author: Hemamalini Sundaram
categories: stories
---

**ஆம்; கம்பனால் தான் நான் தமிழ்க்காதலில் விழுந்தேன் .! என் பத்தாம் வகுப்புத்தேர்வு
விடுமுறையில் என் அப்பா என்னை அரசாங்க நூலகத்துக்கு அழைத்துச் சென்றார். அதுவரை எங்கள்
வீட்டில் இருந்த சில குறிப்பிட்ட புத்தங்கங்கள், ஆனந்த விகடன் போன்ற வார இதழ்கள் மட்டுமே
படித்துவந்தேன். அன்று அந்த நூலகத்தைப் பார்த்ததும் எனக்கு வார்த்தைகளில் வடிக்க முடியாத
மகிழ்ச்சி ! கண்ணாடிக் கதவு போட்ட பீரோக்கள் ..அவை முழுக்க புத்தகங்கள் ! என் அப்பா ஐந்து
ரூபாய் ஆண்டுக் கட்டணம் கட்டி என்னை உறுப்பினராக சேர்த்துவிட்டார். முதன்முதலில் நான்
எடுத்த புத்தகம் "கம்பராமாயணம்' ....ஒரு பக்கம் பாடல்கள்..அதன் எதிர்ப்பக்கம் அவற்றின்
விளக்கம் என்ற வகையில் அமைந்த புத்தகத்தை .விடுமுறையில் முழுதுமாக படித்து
ரசித்தேன்......தமிழ்மொழியின் அழகு, வளமை, ஓசைநயம், ஆழமானபொருள்நயம் என்று என்னை
தமிழ்பால் மிகவும் ஈர்த்தது அதுவே!.**
