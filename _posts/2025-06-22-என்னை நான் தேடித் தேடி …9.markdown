---
layout: post
title:  "என்னை நான் தேடித் தேடி …9"
date:   2025-06-22 16:57:54 +0530
author: Hemamalini Sundaram
categories: articles
---

#  என்னை நான் தேடித் தேடி ....9 ! 

**என்னை நான் தேடித் தேடி ....9 !**

இந்துவின் பேச்சில் அகிலா தெம்பு பெற்றாள்.

, " அப்பாடா.....இப்ப தான் கொஞ்சம் முகம் தெளிவாகியிருக்கு...." என்று இந்து ஆசுவாசம்
அடைந்தாள்.

" ஸாரி இந்து.....ரொம்ப உன்னைப் போட்டு போர் அடிச்சிட்டேனா....? சரி, எதாவது
சாப்பிடறியா ? இல்ல ஜூஸ் போட்டுத் தரட்டுமா ? '

", சாப்பிட எதுவும் வேணாம்; **உன் ஸ்பெஷல் நன்னாரி சர்பத் ஜில்லுன்னு போட்டுக் குடு
அகி** "

" **இன்னொரு ஸாரி இந்து, சர்பத் தீர்ந்து போச்சு; நான் மட்டும் தானேன்னு வாங்கி வைக்கலை !
"**

**" அடிப்பாவி, இந்த அளவுக்கா நீ ஆகிட்டே ? ஏன், நீ தனியா சர்பத் போட்டுக் குடிச்சா உன்
தொண்டைக்குள்ள இறங்காதா , என்ன ?**

**ஆமா, கேட்கணுன்னு நினைச்சேன்; நீ தினமும் ஒழுங்கா சமைச்சு சாப்பிடறியா இல்லை அதுவும்
ரமேஷ் வரும் போது மட்டும் தான்னு வைச்சுட்டு தியாகி ரேஞ்ச்சுக்கு ஆகிட்டியா ? '**

" **அதென்னமோ மனசே வர மாட்டேங்குது இந்து, எனக்கு மட்டும்னு தனியா சமைச்சுக்கவே
பிடிக்க மாட்டேங்குது. பசங்களுக்குப் பிடிச்ச ஐட்டம்னா அவங்க ஞாபகம்
வந்துடுது...**...."

" அடாடாடா .....உன்னை......! சரி, அகி, ஒரு விஷயம் கேட்கறேன்; பதில் சொல்லு
பார்க்கலாம் .."

' ம்....கேளு இந்து..."

" **ரவியும், ராமும் சாப்பிடாமலா இருக்காங்க ? இல்ல ரமேஷ் அங்கே தனியா இருக்கேன்னு
சரியா சாப்பிடாம இருக்காரா ?**'

" என்ன இந்து இப்படிக் கேட்கறே ? ஒழுங்கா , வேளா வேளைக்கு சாப்பிட்டா தானே உடம்பு
நல்லா இருக்கும்...."

" **அப்படி வா வழிக்கு......அப்ப உன் உடம்பு மட்டும் நீ இப்படியே கண்டுக்காம விட்டா என்ன
ஆகும் ?** '

" அது .....வந்து......."

" **இது நாம எல்லாரும் பண்ற இன்னோரு பெரிய தப்பு அகி, நம்ம வீட்டுல இருக்கறவங்களுக்கு
எல்லாம் பொறுப்பு எடுத்துக்கற நாம, நமக்கு மட்டும் பொறுப்பு எடுத்துக்கிறதே இல்லை !
அப்படி நமக்காக தனியா செஞ்சுக்கிட்டா மத்தவங்க நம்மை என்ன பேசுவாங்களோன்னு தேவையில்லாத
ஒரு பயம்;**

**முதல்ல நம்ம உடம்புக்கும், மனசுக்கும் நாம தான் பொறுப்புன்னு புரிஞ்சுக்கணும்; உன்
உடம்பையும் மனசையும் நல்லா ஆரோக்கியமா வைச்சுக்கிறது உன்னோட முதல் கடமை; இன்னிலேர்ந்து
அதுல ' நோ -- காம்ப்ரமைஸ் ' ! ஒக்கே ?**

" ம்ம்..."

" **உனக்கு ஈஸியா புரியற மாதிரி ஒரு எக்ஸாம்பிள் சொல்றேன் பாரு. நாம இப்போ
சினிமாவுக்குப் போறோம்......அப்படியே மொத்தமாவா படம் பார்க்கிறோம்,
இல்லையில்ல.......நடுவுல ஒரு இண்டர்வெல் விடறாங்க.....அப்ப நாம என்ன பண்றோம் ? '**

**" சும்மா வெளியில போய் ஐஸ்கிரீம், பாப்கார்ன், கூல்டிரிங்க்ஸ் எல்லாம் வாங்கிட்டு வந்து
ஜாலியா மீதிப் படம் பார்க்கிறோம்...."**

**" ஏன் இண்டர்வெல் விட்டாங்கன்னு யாரவது சோகமா இருந்து நீ பார்த்து இருக்கியா ? '**

**" என்னை லூஸுன்னு சொல்லிட்டு, நீ தான் இப்ப அப்படி பேசறே, இண்டர்வெல்லுக்கு எதுக்கு
சோகமாகணும் ? படம் தான் திரும்பவும் வருமே...."**

**" அதே மாதிரி தான் இந்த கட்டம் நம்ம வாழ்க்கையோட இண்டர்வெல் மாதிரி...."**

( அகிலாவின் தேடல் முடியப் போகிறது.....)
