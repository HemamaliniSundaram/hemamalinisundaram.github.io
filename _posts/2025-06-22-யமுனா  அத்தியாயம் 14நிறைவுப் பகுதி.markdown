---
layout: post
title:  "யமுனா  அத்தியாயம் 14நிறைவுப் பகுதி"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 14\.....நிறைவுப் பகுதி ! 

[[பாகம்
13]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-13-l6wkkc223t90?utm_source=AD_Whatsapp_Share&utm_medium=Share_Android)\"**இந்த
மாதிரி விருதுக்காக தான் பேட்டின்னு தெரிஞ்சிருந்தா யமுனா இதுக்கு சம்மதிச்சிருக்கவே
மாட்டா, அபர்ணா! எப்படியாவது அவளை ஒத்துக்க வைக்கணும்!\"\
\
\
**என்று பூர்ணிமா சொல்ல அபர்ணா ஆமோதித்தாள்.\
\
\
கல்லூரிக்குச் சென்றதும் இருவரும் நேராக விடுதியை நோக்கிச் சென்றனர். **எதிரில் வந்த
ப்ரீதாவைப் பார்த்ததும் சட்டென பூர்ணிமாவுக்கு ஒரு ஐடியா வந்தது.\
\
\
\"ப்ரீதா! உங்க மேடமுக்கு \"நந்தவனம்\" பத்திரிகையோட \"சாதனைப் பெண்மணி\" விருது
கிடைச்சிருக்கு!\"\
\
\
என்று கூற, ஐந்தே நொடிகளில் விடுதி முழுதும் மாணவியர் கூட்டம் நிரம்பி வழிந்தது.
குதூகலமும் கும்மாளமும் எல்லார் முகங்களிலும் தெரிந்தது. எங்கும் ஒரே ஆரவாரம்! ஒரே
பேச்சு! சிரிப்பு !!\
\
\
அதற்குள்ளாக சில மாணவியர் கும்பலாகச் சென்று யமுனாவின் அறைக்குள் அனுமதி கேட்டு
நுழைந்தனர். சுற்றி நின்று வாழ்த்துக் கூறினர்!!\
\
\
**\"**மேடம், கங்கிராஜூலேஷன்ஸ்!**\"\
\
\
திடீரென சூழ்ந்து கொண்டு மாணவிகள் பாராட்டவும் யமுனாவுக்கு ஒன்றுமே புரியவில்லை.\
\
\
\"**என்ன விஷயம்? எதுக்கு கங்கிராட்ஸ்?\"\
\
\
\"மேடம், உங்களுக்கே தெரியாதா? \'நந்தவனம்\' பத்திரிகைலேர்ந்து உங்களுக்கு \"சாதனைப்
பெண்மணி\" விருது கொடுத்திருக்காங்க. இப்பதான் எங்களுக்கு பூர்ணிமா ஆண்ட்டீ சொன்னாங்க.\"\
\
\
**கூட்டம் மறுபடி கரகோஷம் செய்தது.\
\
\
\"**அப்போது இந்த பேட்டி, கட்டுரை எல்லாம் இதற்காகத் தானா? எதற்காக இந்த தேவையற்ற
விளம்பரம்?\"\
\
\
**பூர்ணிமாவும் அபர்ணாவும் அப்போது அங்கு வந்து சேர்ந்து கொண்டனர். **யமுனாவின் முகத்தைப்
பார்த்த பூர்ணிமாவுக்கு அவள் எண்ணம் புரிந்தது.\
\
\
\"ஸ்டூடண்ட்ஸ்! இந்த அவார்ட் உங்க மேடமுக்கு கிடைச்சதுல உங்க கருத்து என்ன?\"\
\
\
பூர்ணிமா கேட்க,\
\
\
\"வீ ஆர் வெரி வெரி ஹாப்பி, ஹேய்\...\...\" என்று கோரஸாக குரல் எழுந்தது.\
\
\
**பூர்ணிமா யமுனாவின் கையைப் பற்றினாள்.\
\
\
\"**யமுனா! உனக்கு இதுல இஷ்டம் இல்லே, ஆனா இவங்க சந்தோஷம் அதை விட பெரிசுன்னு
எனக்குத் தோணுது. அது உனக்கும் தெரியும். அதனால சந்தோஷமா இதை ஏத்துக்கோ\"\
\
\
என்று மெல்லிய குரலில் சொல்லி முடித்தாள்.\
\
\
சற்று யோசித்த பின்னர், யமுனா ஒப்புக் கொண்டு தலையசைத்தாள். அதைக் கவனித்த அபர்ணாவின்
முகம் மலர்ந்தது.\
\
\
\"சூப்பரா அவங்க ஸ்டூடண்ட்ஸ் மூலமாவே அவங்களை ஒத்துக்க வைச்சிட்டீங்க, நீங்க கிரேட் ஆண்ட்டீ!\"
என்று பூர்ணிமாவின் கையைப் பற்றிக் குலுக்கினாள்.\
\
\
**\*\*\*\*\*\*\*\*\*\*\*\*\*\*\*\*\*\*\
\
\
**நந்தவனம் பத்திரிகை நடத்தும் \"சாதனைப் பெண்மணி\" விருது வழங்கும் விழா.\
\
\
விழா மேடையில் பல முக்கியமான பிரமுகர்கள், எழுத்துலகில் முத்திரை பதித்த வித்தகர்கள்,
எடிட்டர், நிர்வாக ஆசிரியர், யமுனா மேடம் அனைவரும் அமர்ந்திருந்தனர்.\
\
\
**ரவிராஜ் வரவேற்புரை கூற, எடிட்டர் தலைமையுரை வாசிக்க எழுந்தார். அனைவருக்கும் தன்
வணக்கத்தைத் தெரிவித்துக் கொண்டு, தன் உரையைத் தொடங்கினார்.\
\
\
\"**முதல் முதலாக இந்த \"சாதனைப் பெண்மணி\" விருதை பிரின்சிபால் யமுனா மேடம்
அவர்களுக்கு கொடுக்கிறோம். இனி ஆண்டுதோறும் இந்த விருது வழங்கப் போகிறோம். அதற்குத்
தகுதியாக எல்லாப் பெண்களும் சாதனை செய்ய முன் வரணும்கிறது எங்க பத்திரிகையோட
விருப்பம்.\"\
\
\
**கூட்டத்தில் பெண்களின் கரவொலி எழவும், அவர் சற்று இடைவெளி கொடுத்து தன் உரையைத்
தொடர்ந்தார்.\
\
\
**\"யமுனா அவர்கள் தான் செய்தது சாதனை அல்ல, கடமை தான் அப்படின்னு சொல்லி இந்த
பேட்டிக்கே முதல்ல மறுத்திருக்காங்க. அப்படியும் எங்க நிருபர் அபர்ணா அவங்க வாழ்க்கை பத்தி
தெரிஞ்சுக்கிட்டு அவங்க செய்யற நல்ல விஷயங்களை கட்டுரையா கோத்து கொடுத்தாங்க. இதைச்
செய்த அபர்ணாவுக்கும், அபர்ணாவுக்கு ஒத்துழைப்பு கொடுத்த திருமதி பூர்ணிமா, யமுனா
மேடமோட வளர்ப்பு மகள் ஆனந்தி மற்றும் இந்த நல்ல விஷயத்துல ஒத்துழைப்பு கொடுத்து உதவி
செய்த ஒவ்வொருத்தருக்கும் எங்க நன்றியையும், பாராட்டையும் தெரிவிக்கிறோம்.\"\
\
\
பூர்ணிமாவின் கணவன் பாஸ்கர் அவளை பெருமிதமாய் பார்த்தான். விழாவுக்கு வந்திருந்த ஆனந்தி,
கார்த்திக், ப்ரியா, அபர்ணாவின் பெற்றோர் - எல்லார் முகமும் பூரிப்பால் நிரம்பியது.\
\
\
**அவர் மேலும் தொடர்ந்தார்:\
\
\
\"**யமுனா மேடம் பத்தி நான் சொல்ல எதுவுமே இல்ல\...\"\
\
\
**கூட்டம் வியந்து போக, மீண்டும் தொடர்ந்தார்:\
\
\
**\"அவங்க பேட்டி வெளியானதுமே எங்களுக்கு வந்த கடிதங்களே அவங்களோட பெருமையை
சொல்லுது. அவங்க மாணவிகளோட கருத்துக்களையும், அந்தக் கடிதங்கள்ல சிலதையும் இப்ப
படிச்சுக் காட்டலாம்னு இருக்கோம்.\"\
\
\
**ரவிராஜ் அவற்றை உடன் படிக்க ஆரம்பித்தார்.\
\
\
**யமுனா டீச்சர், யமுனா மேடம் என பாராட்டைத் தாங்கி வந்த அவை படிக்கப்படும் போது மீண்டும்
அந்தக் காலம் சென்று வாழ்வது போலவே யமுனா உணர்ந்தாள். அந்த மாணவ - மாணவிகளின் முகங்கள்
அவள் நினைவில் எழுந்தன.\
\
\
கூட்டம் வாழ்த்த, மாணவிகள் கை தட்டி ஆர்ப்பரிக்க, அனைவரும் பாராட்ட, அதோ யமுனா விருது
வாங்கச் செல்கிறாள்.\
\
\
எல்லா நதிகளுமே கடலில் சங்கமிப்பது வழக்கம்; ஆனால் யமுனா நதி மட்டும் கண்ணனோடு கலந்து
புகழ் பெற்றது. அதே போல், கல்விப் பணியோடு கலந்து விட்ட இந்த யமுனாவின் பயணம் மேலும்
சிறக்க நாமும் வாழ்த்துவோம்!!\
\
\
**(நிறைந்தது )

நன்றி தோழிகளே !!
