---
layout: post
title:  "கன்ஜனாபின்னா   பாகம் 4  நகைச்சுவைத் தொடர் படிங்கசிரிங்க"
date:   2025-06-22 16:57:54 +0530
author: Hemamalini Sundaram
categories: articles
---

#  \" கன்ஜனாபின்னா \' - பாகம் 4 ! நகைச்சுவைத் தொடர் !\...படிங்க\....சிரிங்க ! 

கன்ஜனாபின்னா -- பாகம் 4 :

[[கன்ஜனாபின்னா
3]{.underline}](https://www.momspresso.com/parenting/aa71bb9e323d44a5b589be0617593389/article/knnnjnnnaapinnnnnnaa-nkaiccuvait-tottr-paakm-3pttingk-ciringk-6aahjshnuj7t?utm_source=PCA_Whatsapp_Share&utm_medium=Share_Android)

.ருக்குவின் மகன் வசந்த் ஓடி வந்து ஸ்வீட்டை வாயில் போட்டுக்கொண்டான். **ருக்கு ஆவலும்,
திகிலும் பாதிப் பாதி கலந்தவளாய், அவன் முகத்தையே பார்த்துக் கொண்டிருந்தாள்.**

" **சூப்பர் ஸ்வீட் மா !** " என்றபடி இன்னொன்றை கையில் எடுத்துக் கொண்டு அவன் வெளியில்
ஓட, ருக்குவுக்கு தன் காதுகளையே நம்ப முடியவில்லை...!'

' தான் காண்பது கனவா ? நனவா' என தன்னையே ஒரு தரம் ( லேசாக ) கிள்ளிப் பார்த்தாள்;
ஆமாம், உண்மை தான் !! கொஞ்சமாக எடுத்து வாயில் போட்டுப் பார்த்தாள்.....

ருக்குவுக்கு நிஜமாகவே அன்றைக்கு அதிர்ஷ்ட நாள் தான் போலும் ! அதனால் எப்படியோ அந்த
ஸ்வீட், புதுவிதமான ருசியோடு நிஜமாகவே ஸ்வீட்டாகவே இருந்தது !

வசந்த் மீண்டும் உள்ளே வந்து இன்னும் கொஞ்சம் சாப்பிட்டு விட்டு,

" என்ன ஸ்வீட்மா இது ? "

என்று கேட்க, ருக்கு ' திருதிரு'வென விழித்தாள்.

ஒரே நொடி தான் ! சட்டென ' கன்ஜனாபின்னா ' என்றாள் !

' **கன்னாபின்னா ' என செய்தது என சொல்ல வந்தவள், வாய் தவறி ஏதோ உளற, வசந்த் அதையே
பெயராக நினைத்துக் கொண்டான். ( அப்பாடா.....ஸ்வீட்டுக்கு ஒரு வழியா பேர் வைச்சுட்டேன் !
கதைக்கு 'டைட்டில் ஜஸ்டிஃபிகேஷனும் பண்ணிட்டேன் ! )**

" தாத்தா.....நீங்க கன்ஜனாபின்னா சாப்பிட்டீங்களா ? ' என்று கேட்டபடி, வசந்த மறுபடியும்
விளையாட ஓடிவிட்டான்.

ருக்கு ஒரு பெரிய நிம்மதிப் பெரூமுச்சு விட்டாள். நல்ல வேளையாக , வாங்கிய சாமான்
எதுவும் ' வேஸ்ட் ' ஆகவில்லை....!

மாலை பஞ்சு வந்ததும், கன்ஜனாபின்னா கொடுத்து ஸ்வீட்டான நியூஸ் சொல்ல, அவருக்கும் சந்தோஷம்
தான் ....! ஆனால், அது ஒரு நொடி தான் நிலைத்தது !!

" **அந்த ஃபங்க்ஷன் டி.வி.- யில காட்டுவாளாம்; அதுக்கு கட்டிண்டு போக, புதுசா ஒரு
புடவை வாங்கணும் !** "

என்று ருக்கு போட்ட வெடி தான் அதற்கு காரணம்.

காற்று பிடுங்கிய பலூனாய் பஞ்சுவின் முகம் சுணங்கியது. ருக்குவுக்கு பரிசு கொடுத்த '
கானாபானா' கம்பெனிக்கு அஷ்டோத்தர அர்ச்சனை நடந்தது......( **எல்லாம் அவர் மனசுக்குள்
தான்....! வாயைத் திறந்து தைரியமா சொல்ல முடியுமா என்ன ?\.....ஹி.....ஹி...)**

' பாங்க் பாலன்ஸில் மூவாயிரம் ரூபாய்க்கு வேட்டு வைத்தானே .......அவனை என்ன செய்தால்
தகும் ? ' என்று யோசனையே வடிவாக பஞ்சு உட்கார்ந்திருக்க, தன் கைப்பக்குவத்தில் மனம்
உருகி, அவர் வியந்து உட்கார்ந்திருப்பதாக நினைத்து ருக்குவுக்கு பெருமையோ பெருமை !
**( இப்படி ஆளாளுக்கு ஒவ்வொண்ணு நினைச்சுக்கிறதால தான் பல குடும்பங்கள்ல சண்டை குறைவா
இருக்கு......இல்லையா ? )**

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

" கானாபானா ' கம்பெனியின் பரிசளிப்பு விழா ; ' ரானா ' டிவியில் நிகழ்ச்சி நேரடி
ஒளிபரப்பு !

' மினுமினு' என்று வெளிச்சப் புடவைக்குள் ருக்கு அமர்ந்திருந்தாள். வெள்ளை வேட்டி, கதர்
சட்டையில் பஞ்சு - பார்வையாளர் பகுதியில் ! ருக்குவின் தொல்லை தாங்காமல், உடன்
வந்திருந்தான்.

ருக்குவின் பரிசளிப்பு நிகழ்ச்சி முடிந்தது.

மேடைக்கு வந்த நிகழ்ச்சித் தொகுப்பாளர்,

' இப்போது சில சிறப்புப் பரிசுகள் வழங்கும் நிகழ்ச்சி ! **இதுல என்ன ஸ்பெஷல் அப்படின்னா,
இந்தப் பரிசுகள் வாங்கியவர்களுக்கே இதைப் பத்தி தெரியாது .....அவங்களுமே இப்ப தான்
இதைப் பத்தி தெரிஞ்சுக்கப் போறாங்க**....பரிசு பற்றிய விவரங்களை எங்க நிகழ்ச்சித்
தயாரிப்பாளர் ரானா அறிவிப்பார்; அதுக்கு முன்னாடி பரிசு வாங்கினவரை நீங்க எல்லாம்
பார்க்க வேண்டாமா ? பாருங்க ...."

என்று சைகை காட்ட, **அங்கிருந்த பெரிய ' ஜெயிண்ட்- சைஸ் ' திரையில் நம்ம பஞ்சுவின்
முகம் !!**

( அடுத்த பாகத்தில் நிறையும் -- மிஸ் பண்ணிடாதீங்க தோழிகளே ! )\
\
[[பாகம்
5]{.underline}](https://www.momspresso.com/parenting/aa71bb9e323d44a5b589be0617593389/article/knnnjnnnaapinnnnnnaa-nkaiccuvait-tottr-nirraivup-pkuti-5pttingkciringk-k6a8ch9e5qyh?utm_source=SPA_Generic_Share&utm_medium=Share_Android)**Disclaimer:**
The opinions expressed in this post are the personal views of the
author. They do not necessarily reflect the views of Momspresso.com. Any
omissions or errors are the author\'s and Momspresso does not assume any
liability or responsibility for them.
