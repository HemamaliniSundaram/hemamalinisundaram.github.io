---
layout: post
title:  "சொன்னாத் தானே தெரியும்"
date:   2025-06-22 16:57:54 +0530
author: Hemamalini Sundaram
categories: articles
---

#  சொன்னாத் தானே தெரியும் ?! 

**Men are from Mars, women are from Venus "**

" **ச்சே ! என்ன வாழ்க்கை இது ? எப்பப் பாரு, ஒரே ரியாக்ஷன்.....ஒரு பாராட்டு உண்டா ?
ஒரு செல்லப் பேர் உண்டா ? ஒரு சர்ப்ரைஸ் உண்டா ? ஒரு ரொமான்ஸ் உண்டா ? ஹ்ம்.....ஒரு
மண்ணும் கிடையாது ! இவரெல்லாம் கல்யாணம் பண்ணிக்கலைன்னு யாரு அழுதா ? "**

ஆத்திரமும் கோபமும் அழுகையுமாக அனன்யாவான நான் குமுறிக் கொண்டிருந்தேன்...

பின்ன என்ன, நீங்களே சொல்லுங்க ? கல்யாணமாகி இப்பத் தான் நாலு மாசமாகப் போகுது. குடும்ப
வாழ்க்கையில குறைன்னு பெரிசா எதுவும் சொல்ல முடியாது. எனக்கு, வீட்டுக்கு
வேணுங்கிறதெல்லாம் செய்யறாரு தான். ஆனா அது மட்டும் போதுமா ?

என் வீட்டு ஆளு இருக்காரே, அதான் அஸ்வின்....அவரை மாதிரி இன்னொரு ஆளைப் பார்க்கவே
முடியாது. நிஜமாத் தான்......**போன ஜன்மத்துல புத்தரா இருந்திருப்பாரோன்னு கூட
எனக்குத் தோணும்....**

**எல்லாத்துக்கும் ஓரே மாதிரி ரியாக்ஷன் தான், புதுப் புடவை கட்டியிருந்தாலும் சரி,
புது ஹேர் ஸ்டைல் பண்னியிருந்தாலும் சரி, ஏதாவது புதுசா சமைச்சு பரிமாறினாலும் சரி,
எதையுமே கண்டுக்க மாட்டாரு...**...

புதுக் கல்யாணமான என் ஃப்ரென்ட்ஸ் எல்லாம் அவங்கவங்க ஹஸ்பண்ட் கொடுத்த சர்ப்ரைஸ் பத்தியெல்லாம்
சொல்லும் போது, ' ஆ' னு வாயைப் பிளந்து கேட்டு, கற்பனையை வளர்த்துகிட்ட எனக்கு, இப்படி
ஒரு ஆளு வாய்ச்சதை என்னன்னு சொல்லறது ?

" **இவருக்கு என்னைப் பிடிச்சிருக்கா இல்லையா ? ஒரு வேளை எதாவது காதல் தோல்வி, அது,
இதுன்னு ஆயிடுச்சோ...? அதான் என் கிட்ட இப்படி நடந்துக்கறாரோ..?** "

இப்படிக் கூட சில சமயம் எனக்குத் தோண ஆரம்பிச்சிருச்சு.

ஆனா பாருங்க, .....அவரு மட்டும் தான்னு இல்லை, அவங்க வீட்டுல எல்லாருமே இப்படித் தான்
போல.....எந்த ஒரு விஷயத்துக்குமே ரொம்ப அலட்டிக்க மாட்டாங்க; எல்லாத்தையுமே இயல்பா,
யதார்த்தமா எடுத்துக்குவாங்க. அதனால தான் எத்தனையோ பிரச்சனைகளுக்கு நடுவுல எங்க
கல்யாணம் நல்லபடியா நடந்துச்சு.

**நாளைக்கு என் பிறந்தநாள் ! கல்யாணமாகி வர்ற முதல் பிறந்தநாள்...! அஸ்வின் இன்னும் ஒரு
வார்த்தை இதைப் பத்தி பேசலை......ஒரு புது டிரஸ் இல்ல....ஒரு அவுட்டிங், சினிமா
பிளான் பண்ணல......ஏன், என் பிறந்தநாள் நாளைக்குத் தான்னு தெரியுமான்னே
தெரியலை....**.!

எனக்குள்ளேயே ஏதோ முணுமுணுத்திட்டே இருந்ததுல, கமலி அக்கா வந்ததையே நான்
கவனிக்கலே.....

" என்ன அனு ? என்ன முகமே சரியில்ல ? என்ன ஆச்சு ? மூட்- அவுட்டா ? '

கமலி அக்கா அஸ்வினோட அக்கா தான்; இருந்தாலும் நாத்தனார் மாதிரி பந்தா காட்டாம, என்னோட
ஃப்ரெண்ட்லியா தான் பழகுவாங்க.

**என்னை விட அஞ்சு வயசு தான் மூத்தவங்க, அதனால நானும் அந்த வீட்டுல அவங்க கிட்ட மட்டும்
தான் நெருக்கமா பழகுவேன். அவங்களும் என் மூடை ஈஸியா கண்டுபிடிச்சிருவாங்க**.

" அது வந்துக்கா......"

என்ன தான் நெருக்கமாகப் பழகினாலும், சொந்தத் தம்பி பத்தி அவங்க கிட்ட கம்ப்ளைண்ட் பண்ணலாமா
? .....எனக்குள் ஒரு சின்னக் குழப்பம் !

" என்ன அஸ்வின எதாவது திட்டிட்டானா ? அவன் அந்த மாதிரி கிடையாதே ? "

" ஐயோ.....நீங்க வேற அக்கா ! அவர் திட்டவெல்லாம் இல்ல ; எனக்கு தான் அவரை சரியா
புரிஞ்சுக்கவே முடியலை ....."

**வாயை விட்டப்புறம் முழுசா சொல்லித் தானே ஆகணும், சரின்னு என் மனசுல பூட்டி
வைச்சிருந்த பாரத்தையெல்லாம் கொட்டித் தீர்த்தேன்.**

**கமலி அக்கா பொறுமையாய் கேட்டார்.**

" அனு ! உனக்கு என்ன இப்போ ? அஸ்வினுக்கு உன்னைப் பிடிச்சிருக்கானு தெரியணும், அவ்வுளோ
தானே ? '

' எனக்கு நாளைக்கு பிறந்தநாள், அதைப் பத்தி இன்னும் ஒரு வார்த்தை கூட அவர் பேசலைக்கா
....."

விசும்பிக் கொண்டே சொன்னேன்.

" இப்ப லன்ச் டைம் தானே ! அவனையே கூப்பிட்டு கேட்டுட்டா போகுது ...! "

சொல்லிக்கொண்டே அஸ்வினை அழைத்து ஃபோனை ஸ்பீக்கரில் போட்டு விட்டார்.

" என்னக்கா சொல்லு ? '

" **டேய் அஸ்வின் ! அனுவுக்கு நாளைக்கு பர்த்டேவாமே...."**

**" அப்படியா ? அவ என் கிட்ட சொல்லவே இல்லயே ? சொன்னாத் தானே தெரியும் ? "**

**அஸ்வின் குரலில் எந்த போலித்தனமும் இல்லை; நிஜமாவே ஆச்சரியம் தான் தெரிந்தது !**

" சரி, நான் தான் சொல்லிட்டேன் இல்ல, நீ என்ன பண்ணப் போறே ? '

" நான் என்ன பண்ணனும்கா ? நம்ம வீட்டுல பர்த்டேவெல்லாம் பெரிசா செலிபரேட் பண்ணற வழக்கம்
கிடையாது; வடை, பாயசம் வைச்சு சாமி கும்பிடுவோம் அவ்வுளவுதான் ....."

" அது எனக்கும் தெரியும், அனுவுக்கு ஸ்பெஷலா என்ன பண்ணறது ? "

" **அவளுக்கு புது டிரஸ்ஸோ, ஏதாவது வேணும்னா கடைக்குப் போய் வாங்கிக்க சொல்லிடுக்கா,
என் டெபிட் கார்ட் ஒண்ணு வீட்டுல இருக்கு, அதை எடுத்துக்கச் சொல்லு, அவளுக்கே 'பின்'
தெரியும் . தனியா போக கஷ்டமா இருந்தா, நீ கூட போயிட்டு வா ....எனக்கு வேற ஆஃபீஸ்
கால் வருது, நான் கட் பண்ணிடறேன்**...."

" பாரு அனு, நீயே கேட்டீல்ல ? **உனக்கு என்ன வேணுமோ எவ்வுளோ அமௌண்ட்க்கு வேணுமோ
வாங்கிக்க சொல்லிட்டான், இப்படி ஒரு வார்த்தை உன் மேலே அன்பில்லாமலா வரும் ?**

இதான் அஸ்வின்....அவன் மட்டுமில்ல, எங்க வீட்டுல எல்லாருமே அப்படித்தான். எங்க சின்ன வயசுல
சாப்பாட்டுக்கே ரொம்பக் கஷ்டப்பட்டோம்; நான், அஸ்வின் ரெண்டு பேருமே ஸ்காலர்ஷிப் --ல படிச்சு
தான் முன்னுக்கு வந்தோம். அதனால எங்க யாருக்குமே ஆடம்பரமோ, பகட்டோ, பர்த்டே பார்ட்டி
கொடுக்கிறதோ -- இதெல்லாம் எதுவுமே தெரியாது ! இப்ப இவ்வுளவு சம்பாதிக்கும் போதும்
இன்னமும் அஸ்வின் அதே போல சிம்பிளா தான் இருக்கான்.

**அஸ்வின்னு மட்டுமில்லை, நிறைய ஆம்பிளைங்க அப்படி தான் ........மனசுக்குள்ள நிறைய
அன்பை வைச்சிருப்பாங்க; ஆனா நம்மளை மாதிரி வெளிப்படையா காட்டிக்க மாட்டாங்க; அதனால
அவங்களுக்கு நம்ம மேல அக்கறையோ, அன்போ இல்லன்னு அர்த்தமில்ல; அது அவங்க நேச்சர், அவ்வுளவு
தான் !**

**அதைப் புரிஞ்சுகிறதை விட்டுட்டு;, அவங்க நம்ம மனசுக்குள்ள இருக்கிறதை எல்லாம்
தெரிஞ்சு, புரிஞ்சு நடந்துக்கணும்னு லேடீஸ் நாம் எதிர்பார்த்து, பல சமயம் ஏமாந்துடுவோம்.
சினிமா, சீரியல்ல வர்றது மட்டும் தான் அன்புன்னு லேடீஸ் நாம நினைக்கக் கூடாது; அதெல்லாம்
யாரோ எழுதிக் கொடுத்த ஸ்கிரிப்ட்லே அந்த சீன்லே நடிக்கிறதுக்காக வர்ற அன்பு !**

**அந்த மாதிரி எல்லாம் நிஜ வாழ்க்கையில நடக்குறது ரொம்ப அபூர்வம் ! உனக்கு என்ன வேணுமோ
அதை ஓபனா அஸ்வின் கிட்ட பேசு; வெளியில எங்காவது போகணும்னா கூட்டிட்டு போங்கன்னு
சொல்லு ! அவன் தெரிஞ்சுக்குவான். உனக்கு என்ன வேணுமோ அதை உன் புருஷன் கிட்ட சொல்லவோ,
கேட்கவோ நீ தயங்கவோ, ஈகோ பார்க்கவோ வேணாம் அனு !. ' அவன் சுபாவம் இது தான் அப்படிங்கிற
யதார்த்தத்தை புரிஞ்சு ஏத்துக்கிட்டா நீ சந்தோஷமா இருப்பே அனு ! "**

' இதற்குப் பின்னால் இப்படியும் ஒரு விளக்கமா ? " **யோசிக்க ஆரம்பித்த எனக்கு இப்போ
அஸ்வின் மேல் கோபம் இல்லை.......! புரிதலான காதல் மட்டுமே !!**
