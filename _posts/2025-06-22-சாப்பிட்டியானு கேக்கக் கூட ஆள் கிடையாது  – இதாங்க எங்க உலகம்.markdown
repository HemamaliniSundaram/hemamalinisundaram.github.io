---
layout: post
title:  "சாப்பிட்டியானு கேக்கக் கூட ஆள் கிடையாது  – இதாங்க எங்க உலகம்"
date:   2025-06-22 16:57:54 +0530
author: Hemamalini Sundaram
categories: articles
---

#  \"சாப்பிட்டியானு கேக்கக் கூட ஆள் கிடையாது !\' -- இதாங்க எங்க உலகம் ! 

**இல்லத்தரசிகளுக்கே மன உளைச்சல் அதிகம் !**

வேலைக்குப் போற பெண்கள் என் மேல கோவிச்சுக்காதீங்க......உங்களுக்கும் நிறைய ஸ்ட்ரெஸ்,
வேலைப் பளு எல்லாம் இருக்கு தான். ஒத்துக்கறேன் ! **ஆனா மன உளைச்சல்னு பார்த்தோம்னா, அது
என்னை மாதிரி இல்லத்தரசிகளுக்கு தான் அதிகம்ங்க !!**

ஏன்னு கேக்கறீங்களா ? **மன உளைச்சல் அப்படீங்கிறது ரொம்ப நாளா ஒரே சூழல்ல ஒரே
மாதிரியான வேலையை செய்யும் போது ரொம்ப ஈஸியா வந்துரும்......அதனால தான்
இல்லத்தரசிகளுக்கு அதிகமா மன உளைச்சல் வருது....**

வேலைக்குப் போற பெண்களுக்கு சம்பள நாள் தர்ற சந்தோஷம் தனி தான் ! பொருளாதார ரீதியா
அவங்களுக்கு வீட்டிலயும் தனி மதிப்பு வருது ! **இதே இல்லத்தரசின்னா அவங்களுக்கு என்ன
தான் நம்ம நிதியமைச்சர் ரேஞ்சுக்கு பொருளாதார அறிவு, திறமை எல்லாமே இருந்தாலும்,
அதுக்கான அங்கீகாரம் இன்னமும் பல வீடுகள்ல கேள்விக்குறியா தான் இருக்கு !**

**' நீ சம்பாதிச்சா உனக்கு அந்தக் கஷ்டம் தெரியும் ! ' -- இந்த வார்த்தைகளைக் கேட்காத
இல்லத்தரசிகள் ரொம்ப ரொம்ப குறைவு !** உடனே , " சரி ! நானும் நாளைலேர்ந்து வேலைக்குப்
போறேன் ! " அப்படின்னும் கிளம்பவும் முடியாது . வீட்டுல அதுக்கான சிச்சுவேஷன் இருக்காது
! அவங்களுக்கான வேற சில கடமைகளும், பொறுப்புகளும் காத்திருக்கும் ! **ஆனாலும், இந்த
வார்த்தைகள் பல நேரங்கள்ல, பல சந்தர்ப்பங்கள்ல குடும்பத்தில அவங்களுக்கு எதிரா பயன்படுத்தும்
ஆயுதம்னு கூட சொல்லலாம் !**

வேலைக்குப் போற பெண்களுக்கு சம்பளத்தைத் தவிர இன்னோரு மிக முக்கியமான விஷயம்
கிடைக்குது. அதான் தன் திறமை, உழைப்பு -- இதுக்கெல்லாம் ஆன அங்கீகாரம் ! **அவங்க சம்பளம்
சிறிசோ, பெருசோ -- தன்னம்பிக்கை, தைரியம், ' நம்மாலும் முடியும்' அப்படீங்கிற ஒரு
சுயமதிப்பீடு ( ஈகோ பூஸ்ட் ) -- இதெல்லாமே கட்டாயம் அவங்களுக்கு வேலைக்குப் போகும் போது
கிடைக்குது !**

**இதனால தான், வேலைக்குப் போயிட்டு அப்புறமா இல்லத்தரசியாகும் போது, நிறைய
பெண்களுக்கு மன உளைச்சல் வருது !**

அதே போல வேலைக்குப் போறவங்களுக்கு அங்க ஒரு தனி உலகம் கிடைக்குது ! வருஷக்கணக்கா
பழகும் போது நல்ல ஃப்ரெண்ட்ஸ் கிடைக்கிறாங்க .......அவங்க கிட்ட தன்னோட பிரச்சனைகளையோ,
வீட்டுல மாமியார், நாத்தனார் கூட ஏற்பட்ட தகராறோ -- பயம் இல்லாம பகிர்ந்துக்கலாம்; **இதே
வீட்டுல இருக்கிறவங்க நிலைமை ரொம்ப மோசம் !**

ஏதோ ஒரு பிரச்னை, புலம்பணும்னா கூட அக்கம் பக்கம் சொல்ல முடியாது; அந்த அக்கா நாளைக்கே
நம்ம வீட்டுக்கு வந்து நம்ம மாமியார் கூடவும் பேசுவாங்க ! ' எப்ப நம்மளை போட்டுக்
குடுப்பாங்களோன்னு ' ஒரு பயம் உள்ளூர ஓடும் ! ' **அப்பா, அம்மா கிட்ட சொல்லலாம்ணா,
அவங்களே வயசானவங்க; இதுல நம்ம கஷ்டத்தை வேற வேலை மெனக்கெட்டு சொல்லி, அவங்களையும்
வேதனைப்படுத்தனுமா ? ' அப்படின்னு நினைச்சுட்டு தான் பல இல்லத்தரசிகள் தங்கள் பிரச்னைகளை
எல்லாம் உள்ளுக்குள்ளே வைச்சு மருகி தான், அது நாளடைவில தீவிரமான மனஉளைச்சலா
மாறிடுது !**

**இது சும்மா நான் சொல்லலைங்க....புள்ளிவிவரப்படி நம்ம நாட்டுல தற்கொலை செய்துக்கிற
பெண்கள்ல இல்லத்தரசிகள் நிறைய எண்ணிக்கையில இருக்காங்க அப்படிங்கிறது வேதனையான உண்மை
!**

அதே போல், நான் சொல்ல விரும்பற இன்னோரு விஷயம் --வேலைக்குப் போறவங்க வீடுகள்ல அந்தப் பெண்
இல்லாம கூட அந்த வீடு இயங்கும் . **அவங்க ஆப்சென்ஸ்க்கு வீட்டுல உள்ளவங்க பழகிடறாங்க** !
அவங்க வீட்டு நிலைமைக்கு ஏத்த மாதிரி சமையலோ, ப்ரெட்டோ, வசதி இருக்கிறவங்க ' ஸ்விக்கி'
பண்ணியோ கூட சாப்பிடுவாங்க !

**இதே இல்லத்தரசிகள் வீட்டுல பார்த்தீங்கன்னா, அந்த வீட்டுல அவங்களைத் தவிர மத்தவங்க எல்லாம்
கிச்சனுக்குள்ள நுழைஞ்சே இருக்க மாட்டாங்க ! அவங்களுக்குத் தேவையான சாப்பாடு, காஃபி, டீ
-- ஏன், சில வீடுகள்ல தண்ணீர் கூட இல்லத்தரசிகள் தான் எடுத்துக் கொடுக்கணும் !**

**அவங்களுக்கு உடம்பு சரியில்லன்னாக் கூட சமைச்சு வைச்சுட்டு தான் ரெஸ்ட் எடுக்க முடியும்
!**

**நீங்களே சொல்லுங்க ? இல்லத்தரசின்னா மட்டும் அவங்களுக்கும் அதே உடம்பு தானே ?
அவங்களுக்கும் நேரா நேரத்துக்கு சாப்பாடு, எட்டு மணி நேரத் தூக்கம் இதெல்லாம் வேணாம்னு
சொல்லியா பிரம்மா தனியா படைச்சு அனுப்பறார் ?!**

**இதெல்லாம் யாருமே புரிஞ்சுக்கிறது இல்லீங்க ! "வீட்டுல தானே இருக்கே ! அப்புறமா
சாப்பிடலாமே ! வீட்டுல தானே இருக்கே, அப்புறமா ரெஸ்ட் எடுக்கலாமே ! ' இப்படியே
கேட்டுக் கேட்டு காது புளிச்சிடும் !**

**,எப்ப முடியலையோ , அப்ப தானேங்க உடம்புக்கு ரெஸ்ட் வேணும் ?**

**இந்த சின்ன விஷயம் கூட எங்களுக்குக் கிடைக்காதுங்க ! வேலைக்குப் போறவங்க லீவ் போடலாம் !
இல்லத்தரசி நாங்க எப்படீங்க லீவ் போடறது ?**

**நாள் முழுக்க வீடு, குடும்பம்னு உழைக்கிற எங்களுக்கு எந்த யூனியனோ, பிரமோஷனோ,
ஓய்வூதியமோ ஒண்ணும் கிடையாதுங்க !**

**நாங்க எதிர்பார்க்கிறதெல்லாம் குடும்பத்தோட அன்பும், அங்கீகாரமும் தான் !**

வேலைக்கு போற பெண்களைக் கூட கொலீக்ஸ் சும்மாவாச்சும் லஞ்ச்- டைம் ஆனா, ' சாப்டிங்களா ? '
அப்படின்னு கேப்பாங்க ! ஆனா பாருங்க, வீட்டுல இருக்கிற நாங்க சாப்பிட்டோமா, இல்லையானு
கூட வீட்டு ஆளுக கேட்கறது என்ன, நினைச்சுக் கூட பார்க்க மாட்டாங்க ! **இது தாங்க எங்க
இல்லத்தரசிகளோட உலகம் !**

**இதைப் படிக்கிற உங்களுக்கு எங்க சார்பா ஒரு சின்ன வேண்டுகோள் ! ' இல்லத்தரசி தானே,
உனக்கு என்ன மன உளைச்சல் ? ' அப்படீன்னு இனிமே யாரையும் ஏளனமா நினைக்காதீங்க ! நீங்க
வேலைக்குப் போகிறவங்களா இருந்தா, உங்க வீட்டுல இல்லத்தரசியா இருக்கிற பெண்களை, அவங்க
அம்மாவோ / மனைவியோ / சகோதரியோ -- அவங்களை மதியம் சாப்பிட்டாங்களானு மறக்காம கேளுங்க
!! அவங்களுக்கான அன்பையும், அங்கீகாரத்தையும் வெளிப்படுத்துங்க ப்ளீஸ**் !!
