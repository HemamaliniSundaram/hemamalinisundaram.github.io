---
layout: post
title:  "“ உனக்கு தான் நிறைய நேரம் இருக்கே…அப்படி என்ன தான் வீட்டுல வெட்டி முறிக்கிறே  ‘"
date:   2025-06-22 16:57:54 +0530
author: Hemamalini Sundaram
categories: articles
---

#  " உனக்கு தான் நிறைய நேரம் இருக்கே.....அப்படி என்ன தான் வீட்டுல வெட்டி முறிக்கிறே ? ' 

" உனக்கு தான் நிறைய நேரம் இருக்கே.....அப்படி என்ன தான் வீட்டுல வெட்டி முறிக்கிறே ?
'

இந்தக் கேள்வியை உங்களைப் பார்த்து யாராவது கேட்டிருக்காங்களா ? ஆமாம்னு சொன்னீங்கன்னா,
சந்தேகமே இல்லை......நீங்களும் என்னை மாதிரி ஒரு ஃபுல் டைம் ' இல்லத்தரசி ' தான் !! (
அதென்ன, ஃபுல் டைம்னு யோசிக்கிறீங்களா.....வேற ஒண்ணுமில்லை....இப்பல்லாம் நிறையப் பேரு
'ஃபுல் டைம்' மாம்னு போடறாங்களா.....சும்மா நம்மளும் அந்த மாதிரி போட்டுக்கலாம்னு தான்
....ஹி.....ஹி....)

' நேரம்' அப்படீங்கற தலைப்பை யோசிக்கும் போது எனக்கு தோணினது தான்ங்க இந்த பதிவு.

அது என்னவோ தெரியாதுங்க ... நம்மளைப் பார்க்கறவங்க எல்லாரும் ' உங்களுக்கென்ன
?\....நிறைய நேரம் இருக்கு...! " அப்படின்னு சொல்லிட்டுப் போயிருவாங்க.....ஆனா
....உண்மையில பார்த்தீங்கன்னா.....நம்ம நேரம்னு பார்த்தீங்கன்னா.....நம்ம வீட்டுல நாம எப்போ
என்ன வேலை செய்யறோம்னு எதுவுமே நிச்சயமா சொல்ல முடியாது. .அதனால் நமக்கான நேரம்னு
நாம எடுத்துக்கறதும் கஷ்டம்; அதுக்கும் மேல நாம செலவழிக்கிற நேரத்துக்கு கணக்கு
சொல்றது,.... அது அதை விடப் பெரிய கஷ்டம் !!

ஆண்களோ, பெண்களோ - வேலைக்குப் போறவங்களுக்கு இந்த நேரத்துக்கு இந்த வேலை பண்ணினேன்
அப்படின்னு சொல்றதுக்கு ஒரு விஷயம் இருக்கும்; நமக்கு அந்த மாதிரி வொர்க் சிலபஸே
கிடையாது ! வொர்க்கிங் அவர்ஸும் கிடையாது !!

ஆல் இன் ஆல் அழகுராஜா மாதிரி ரெகுலரா பண்ற வேலையோ, திடீர்னு வர்ற வேலையோ - எப்ப,
எந்த வேலை வந்தாலும், அதுக்கு நம்ம வீட்டுல நம்மளை தான் போட்டியே இல்லாம இம்மீடியட்
அப்பாயின்ட்மென்ட் பண்ணிடுவாங்க ! ஏன்னா, ' உனக்கு தான் நிறைய நேரம் இருக்கே !!"

இவங்கல்லாம் என்ன நினைச்சுட்டு இருக்காங்கன்னா, வீட்டுல இருக்கிற பெண்கள் எல்லாம் ரொம்ப ஹாயா
இருக்காங்க......அப்படின்னு இவங்களாகவே தீர்மானம் பண்னிக்கிட்டு, 'அப்படி என்ன தான் வீட்டுல
வெட்டி முறிக்கிறீங்க ?' அப்படின்னு ஈஸியா கேட்டுருவாங்க....

ஒண்னுமில்லீங்க.....காலையிலே எல்லாரும் ஸ்கூல், காலேஜ், ஆஃபீஸ் - னு கிளம்பின அப்புறம்
ஒரு அஞ்சு நிமிஷத்துல போய், வீட்டைப் பாருங்க....ஒரு சின்ன குருக்ஷேத்திரமா தான்
இருக்கும் !

ஸ்கூல் பசங்க இரைச்சுப் போட்டிருக்கிற ஷூ, சாக்ஸ் ஒரு பக்கம்....( அதெப்படியோ
தெரியாது.....எல்லா வீட்டுலயும் பசங்க அன்னிக்கு ப்ளாக் ஷூ போடணும்னா, வொயிட் ஷூவும்
ஸ்டாண்டுக்கு வெளியில தான் கிடக்கும் ...)

காலேஜ் படிக்கிற பசங்கன்னா கேட்கவே வேண்டாம்....அவங்க எடுத்துப் போட்டுப் பார்த்து,
அப்புறம் பிடிக்கலைன்னு கட்டில் மேலேயோ, சோஃபா மேலேயோ தூக்கிப் போட்ட துணிகள் ஒரு
பக்கம் !

அப்புறம் வீட்டுத் தலைவர்.......அவரைப் பத்தி தனியா சொல்லணும்....! காலையில கையில
கொண்டு போய் கொடுத்த காஃபி கப் அப்படியே ஒரு பக்கம், கலைச்சுப் போட்ட நியூஸ் பேப்பர் ஒரு
பக்கம், ஒரு ஃபைலோ, பேப்பரோ எடுக்கறேன் பேர்வழினு எல்லாத்தையும் கலைச்சுப் போட்டுட்டு,
அப்படியே ஆஃபீஸ் கிளம்பின அழகு ஒரு பக்கம் !

இத்தனைக்கும் நடுவுல , அங்க பாவமா கையில ஒரு கப் காஃபியோ, டீயோ வைச்சுக்கிட்டு (
இப்பல்லாம் தன் ஃபோனையும் வைச்சுக்கிட்டு ! ) ஒருத்தங்க உட்கார்ந்திருப்பாங்க
பாருங்க.......அவங்க தான் இந்த ஃபுல்-டைம் இல்லத்தரசி !

இப்படி வீட்டுல குடும்பத்து ஆளுங்க பண்ணிட்டுப் போன கலாட்டாவை சரி பண்ணி, வீட்டை வீடா
மாத்தறதுக்கு, எப்படியும் அரைமணி நேரமாவது ஆகும்....( சில வீடுகள்ல இன்னும் அதுக்கும்
மேல ஆகறதாக கேள்வி ! ) இதை ஒரு வழியா முடிச்சுட்டு, அடுத்த வேலையைக்
கவனிக்கணும்......

அதாங்க....இருக்கவே இருக்கே........நம்மளோட. தினசரி லிஸ்ட்.... பாத்திரம்
தேய்க்கிறது, துணி தோய்க்குறது, வீடு கூட்டறது, சமையல் செய்யறது,, இன்னும் மளிகை
சாமான் வாங்குறது, காய் வாங்குறது.......அப்பப்பா....!

இதுல இன்னும் ஒரு விஷயம் பார்த்தீங்கன்னா, வீட்டுல நிறைய சின்னச்சின்ன வேலைங்க இருந்துட்டே
இருக்கும்....துவைச்ச துணிகளை மடிச்சு, அவங்கவங்க இடத்துல வைக்குறது, வாசல்ல வர்ற
தபால், கூரியர் இவங்களுக்கு பதில் சொல்றது -- இப்படி நச், நச்னு ஏதாவது வேலை
இருந்துட்டே இருக்கும்......இதுல்லாம் நாம டைம் ஷெட்யூல்ல போட முடியாத வேலைகள் !

இதுக்கு நடுவுல , ' நான் ஆஃபீஸ்ல பிஸியா இருக்கேன்.....என்னால முடியாது. அதனால அந்த
பேங்க் வேலையை நீ பண்ணிடு ! " ரேஷன் கடை வேலையா ? உனக்கு தான் டைம் இருக்கே, நீ
போயிட்டு வந்துரு ! ", இன்னும் ஈ.பி, தண்ணீர் வரி, பசங்க ஸ்கூல் ஃபீஸ் -- இப்படி
வெளிவேலைகளும் அவங்க பொறுப்பு தான் !!

குட்டிப் பசங்கன்னா, அவங்களை ஸ்கூல்ல கொண்டு போய் விட்டு, கூட்டிட்டு வரணும் ! அதுவும்
தனிக்குடித்தனம் இருக்கிற அம்மாக்கள் கிடைக்கிற அந்த கொஞ்ச நேரத்துக்குள்ள வீட்டு வேலைகளை
முடிக்கணும், தானும் சாப்பிட்டு, ( முடிஞ்சா தூங்கி ) ரெஸ்ட் எடுத்துக்கணும் ....!

கூட்டுக் குடித்தனத்துல மாமியார், மாமனார் உடல் நிலை இல்லத்தரசி பொறுப்பு தான் !
அவங்களுக்கு வேளைக்கு சாப்பாடு கொடுக்கறது, மருந்து, மாத்திரை சரியா எடுக்கறாங்களானு
பார்த்துக்கறது, உடம்பு சரியில்லைன்னா ஹாஸ்பிடல் கூட்டிட்டு போறது -- இதெல்லாமே
இல்லத்தரசியோட பொறுப்பு தான் !

பசங்க படிப்பு அவங்க பொறுப்பு ! பேரண்ட் --டீச்சர்ஸ் மீட்டிங் பார்த்தீங்கன்னா, பெரும்பாலும்
பெண்கள் தான் வந்திருப்பாங்க !

இன்னும் இந்தக் குட்டிக் குழந்தைகளை தனியா பார்த்துக்கிற அம்மாக்கள் இருக்காங்களே,,,,,அவங்க
எல்லாம் கடவுள் மாதிரி ! நிஜமா தாங்க...சொல்றேன்....! அவங்களும் ..கடவுள் மாதிரி "
Omnipresent ' ஆ இருப்பாங்க .....அதாங்க ஒரே நேரத்துல எல்லா இடத்துலயும்
இருப்பாங்க.....கிச்சன்ல அடுப்பைப் பார்ப்பாங்க,.... குழந்தை எதுவும் விஷமம் பண்ணாம
இருக்கானு நடுவுல ஒரு பார்வை, .....வாசல் அழைப்புமணி, இல்ல ஃபோன் -- இதை 'அட்டெண்ட்'
பண்ணறது....... நடுவுல பாத்ரூம்ல தண்ணி ஆறுதுனு பார்த்து, ஆளுங்களை குளிக்க
அனுப்பறது......அப்பப்பா.....சொல்லவே மூச்சு வாங்குது ....!!

இப்படி எல்லாமே வீட்டுல இருக்கற பெண்கள் பண்ணினாலும், அவங்களைப் பார்த்து தான் ' உனக்கு
தான் நாள் முழுக்க நிறைய நேரம் இருக்கே.....அப்படி என்ன வெட்டி முறிச்சே ? ' னு
கேட்கறாங்களே தவிர, விடுமுறை நாட்கள்லே வீட்டுல இருக்கிற ஆண்களை யாருமே, அவங்க
நேரத்துக்கு கணக்கு கேட்கறதே இல்லைங்க ...!

அடடா.......ஒரு முக்கியமான வேலையை மறந்துட்டேனே.....இப்ப கிளம்பணுமே.....!
......சரி, விடுங்க......எனக்கு தான் நிறைய நேரம் இருக்கே....அப்ப வந்து இதை
முடிச்சிடறேன்.....சரியா , ஃப்ரெண்ட்ஸ்....??
