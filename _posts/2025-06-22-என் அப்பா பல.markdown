---
layout: post
title:  "என் அப்பா பல"
date:   2025-06-22 17:14:51 +0530
author: Hemamalini Sundaram
categories: stories
---

**என் அப்பா பல வருடங்களுக்கு முன் இறையடி சேர்ந்துவிட்டார். வாய்ப்பு கிடைத்தால், என்
பக்கத்து வீட்டில் என் அப்பா தான் இருக்க வேண்டும். சிறுவயதிலேயே பல துன்பங்களை
அனுபவித்து, அதனால் மனம் கசந்துவிடாமல் தன்னையும் உயர்த்திக் கொண்டு, பிறருக்கும்
உதவியவர். அரசுப்பணி, ஆன்மிகத்தவம்,சித்தமருத்துவத்தொண்டு, அபாரமான சமையல் திறன் என
பன்முகத்தன்மை கொண்ட மாபெரும் மனிதர்.ஒவ்வொரு தீபாவளிக்கும் 5,6 வகை ஸ்வீட்களாவது
செய்வார். "அப்பா தான் நம்மோடு எப்போதும் இருப்பார்'' என்று அசட்டுத்தனமாக நான்
இருந்துவிட்டதால், அவர் அன்பை முழுதுமாக அனுபவித்ததோடு சரி; அவரிடமிருந்து
மருத்துவம், ஆன்மிகம், , சமையல் -- எதுவுமே நான் கற்றுக்கொள்ளவில்லை....அப்போது
கற்றுக்கொள்ள தோன்றவும் இல்லை ! இப்போது அவர் என் பக்கத்து வீட்டில் இருந்தால், அவர் அன்போடு,
அவர் அறிவிலும் கொஞ்ச பெற்றுக்கொள்வேன்.**
