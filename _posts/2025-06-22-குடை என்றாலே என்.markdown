---
layout: post
title:  "குடை என்றாலே என்"
date:   2025-06-22 17:14:52 +0530
author: Hemamalini Sundaram
categories: stories
---

**குடை என்றாலே என் நினைவுக்கு வருவது இது தான்; நான் அப்ப ஆறாம் வகுப்பில் இருந்தேன்
.ஒரு கிலோமீட்டர் தொலைவில் இருந்த பள்ளிக்கு தினமும் நடந்தே சென்று வருவேன்.. ஒரு முறை
திடீரென மழை ரொம்ப அதிகமாகி, பள்ளி சீக்கிரம் விட்டுட்டாங்க. என் கிட்ட குடை இல்லை;
கொட்டும் மழையில் நனைந்தபடியே முதுகில் சுமந்த புத்தகப்பையோடு, மாணவிகள் கூட்டத்தில்
குடைகளுக்கு நடுவில் புகுந்து மெல்ல நடக்கும் போது, ' ஹேமு ! ' என அப்பாவின் குரல் !
பார்த்தால், என் அப்பா !! மழையால் சீக்கிரம் வீட்டுக்கு வந்துட்ட அப்பா, என்னை கூட்டிச் செல்ல
இன்னொரு குடையோட வந்துட்டாரு ! எனக்கு ரொம்ப சந்தோஷம் ! அப்பா வந்த பெருமை ! தோழிக்கு
இன்னொரு குடையைக் கொடுத்துவிட்டு, அப்பாவோடு குடையில் ஒண்டிக்கொண்டு , அப்பாவின் அன்பு
மழையில் நனைந்து வீட்டுக்குப் போனேன் !**
