---
layout: post
title:  "யமுனா  அத்தியாயம் 10"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 10 

[[பாகம்
9]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-9-o6zvjwqqscdc?utm_source=AD_Whatsapp_Share&utm_medium=Share_Android)

பூர்ணிமாவுக்கு புதிய வேலையின் நெறிமுறைகள் பழகிக் கொள்ள ஒரு மாதமானது. இதற்கு
நடுவில் அவள் அண்ணாவுக்கு பெண் பார்க்க முடிவு செய்தார்கள். சொந்தத்திலேயே பெண் எடுத்ததால்
நிச்சயதார்த்தம் உடனே நடத்தி விட்டார்கள். திருமணம் அடுத்த மாதம் செய்வதாக இருந்தது.
வீட்டில் கல்யாணக் களை கட்ட ஆரம்பித்து விட்டது. வேலைகள் சேர்ந்து கொள்ள, பூர்ணிமாவால்
யமுனாவைப் பார்க்கச் செல்ல முடியவில்லை.\
\
\
**\"எப்படியும் அண்ணாவின் திருமணத்திற்கு அழைக்க வரப் போகிறேன்; அப்போது சந்திப்போம்\"
என்று தன் நிலையை சுருக்கமாக தெரிவித்தாள்.\
\
\
**அதேபோல் இரண்டு வாரங்கள் கழித்து, பூர்ணிமா தன் அண்ணாவின் திருமணப் பத்திரிகையுடன்
யமுனாவைப் பார்க்கச் சென்றாள். யமுனா அவளை அன்புடன் வரவேற்றாள்.\
\
\
யமுனாவின் பெற்றோரிடம் திருமணப் பத்திரிகையைக் கொடுத்து அழைத்தாள். அதன்பின் இருவரும்
பேசிக் கொண்டிருந்தனர்.\
\
\
**\"உன்னோட வேலை எப்படி இருக்கு, பூர்ணி?\"\
\
\
\"ரொம்ப இன்டிரஸ்டிங்கா இருக்கு. ஸ்டூடண்ட்ஸ் ஒவ்வொருத்தரும் ஒவ்வொரு மாதிரி. பொழுது
போறதே தெரியாது. ஆமா, நீ என்ன செய்யறே? படிக்கப் போறியா?\"\
\
\
\"இல்ல பூர்ணி. இன்னும் படிச்சா, அதுக்கு மேலே படிச்ச மாப்பிள்ளையை பார்க்கணுமாம்.
அதனால இதுவே போதும்னு வீட்டுல சொல்லிட்டாங்க.\"\
\
\
**\"அப்ப மாப்பிள்ளை பார்க்க ஆரம்பிச்சிட்டாங்கன்னு சொல்லு.\"\
\
\
\"**ஆமா பூர்ணி; பார்க்கறாங்க. ஆனா, எனக்கென்னவோ கல்யாணத்துல இன்ட்ரெஸ்ட் இல்லை.\"\
\
\
**\"என்ன சொல்றே யமுனா?\"\
\
\
**\"உன் கிட்ட ஏற்கனவே சொல்லியிருக்கேனே பூர்ணி, எல்லாரையும் போல கல்யாணம் செய்துகிட்டு
குடும்பம் நடத்த எனக்கு ஆசை இல்லை. ஒரு விவேகானந்தர் மாதிரி, அன்னை தெரசா மாதிரி
ஏதாவது சாதிக்கணும்னு நினைக்கிறேன்.\"\
\
\
**\"வீட்டுல என்ன சொல்றாங்க யமுனா?\"\
\
\
\"**என்ன செய்யணுமோ அதைக் கல்யாணத்துக்கு அப்புறம் செய்னு சொல்றாங்க. எனக்கென்னவோ ஆண்கள்
மேலே ஒரு நம்பிக்கை இல்லை. எல்லாரும் இதைக் கொடு, அதைக் செய்னு கையில ஒரு பட்டியல்
வைச்சுக்கிட்டு தான் பொண்ணு பார்க்கவே வர்றாங்க.\"\
\
\
\"அவசரப்படாதே யமுனா. எல்லாரும் ஒரே மாதிரி இருக்க மாட்டாங்க. யாராவது வந்து உன்னை
பார்த்துட்டுப் போனாங்களா?\"\
\
\
**\"இது வரைக்கும் இல்லை.\"\
\
\
\"அதுக்குள்ளே ஏன் கவலைப்படறே? இதெல்லாம் பெரியவங்க வேலை. நாம போட்டு குழப்பிக்க
வேணாம்.\"\
\
\
**\"நல்லா சொல்லு பூர்ணி; காலாகாலத்துல கல்யாணம் செய்துகிட்டு குடும்பம் நடத்துற வழியப்
பாருங்க\"\
\
\
என்றபடி யமுனாவின் தாயார் வந்தா**ர்.\
\
\
\"அதான் ஆண்ட்டீ சொல்லிக்கிட்டிருந்தேன். சரி, யமுனா! நான் கிளம்பறேன். அண்ணா
கல்யாணத்துக்கு அவசியம் வாங்க ஆண்ட்டீ! யமுனா, நீயும் வரே, பை,பை!\"\
\
\
என்றபடி கிளம்பிவிட்டாள்.\
\
\
\*\*\*\*\*\*\*\*\*\*\*\*\*\*\*\
\
\
**பூர்ணிமாவின் அண்ணனின் திருமணத்திற்கு யமுனா தன் பெற்றோர்களோடு வந்திருந்தாள். அதன்பின்
காலம் வேகமாக சுழன்றது என்று தான் சொல்ல வேண்டும். பூர்ணிமாவைப் பொறுத்த வரை அது தான்
நடந்தது.\
\
\
அண்ணாவின் திருமணத்தில் பூர்ணிமாவின் அழகு, அடக்கம், சுறுசுறுப்பு, திறமை - இவற்றை
கவனித்த ஒரு பெரியவர் தன் மகனுக்கு அவளைப் பெண் கேட்டு உடனே வந்து விட்டார்.\
\
\
**இரு வீட்டாருக்கும் பிடித்துப் போக, கையோடு நிச்சயமும் நடந்து, திருமண நாளும்
குறிக்கப்பட்டது.\
\
\
ஒரு ஞாயிறன்று பூர்ணிமா யமுனாவைச் சந்திக்கப் போயிருந்தாள். யமுனாவுக்கு அவள் மேல் ஒரே
கோபம்.\
\
\
**\"கல்யாணம் பண்ணிக்கிட்டு, வேறெதோ ஊருக்குப் போயிட்டேனு நினைச்சேன்!\"\
\
\
\"கல்யாண நியூஸை சொல்ல தான் இப்ப வந்திருக்கேன்\" என்று பூர்ணி சொல்லவும், யமுனாவின்
கோபம் பறந்தோடி விட்டது.\
\
\
**\"நிஜமாவா? வாழ்த்துக்கள்! யாரு மாப்பிள்ளை? எந்த ஊர்? அவர் பேரென்ன?\"\
\
\
கேள்விகளை அடுக்கிக் கொண்டே போனாள்.\
\
\
\"ஒவ்வொண்ணாக் கேளு, யமுனா\"\
\
\
\"சரி, முதல் கேள்வி, எப்ப கல்யாணம்?\"\
\
\
பூர்ணி தேதியைச் சொன்னாள்.\
\
\
\"எங்கே நடக்குது தெரியுமா?\"\
\
\
\"நம்ம ஊரு தானே?\"\
\
\
\"ம்ஹூம்..மாப்பிள்ளை ஊர்லே வைச்சுதான் கல்யாணம். அதான் அவங்க குடும்ப வழக்கமாம். அதனால நீ
எங்களோடவே வந்துடணும். என்ன?\"\
\
\
அதற்குள் யமுனாவின் தாயார் பூரணிக்கு டீ கொண்டு வந்தார்.\
\
\
\"ரொம்ப சந்தோஷம் பூர்ணி, பையன் என்ன வேலையில இருக்கான்?\"\
\
\
\"ஒரு பிரைவேட் கம்பெனில அசிஸ்டெண்ட் மானேஜரா இருக்கார்மா.\"\
\
\
\"கல்யாணம் எங்கே?\"\
\
\
**\"மாப்பிள்ளை ஊர்லம்மா; பாண்டிச்சேரி கிட்ட அவங்க சொந்த கிராமத்துல தான் கல்யாணம்.
யமுனாவையும் கூட்டிக்கிட்டு நீங்க கண்டிப்பா வந்துடணும்.\"\
\
\
**\"சரிம்மா, வரோம்.\"\
\
\
\"யமுனா! என் கதையையே பேசிட்டிருக்கேன். உன் பக்கம் எப்படி? ஏதாவது \'செட்டில்\' ஆகற
மாதிரி இருக்கா?\"\
\
\
\"போன வாரம் ஒரு வீட்டுல இருந்து வந்து பார்த்துட்டுப் போனாங்க..\"\
\
\
\"என்ன சொல்லியிருக்காங்க?\"\
\
\
**\"என்ன கேட்டாங்கன்னு கேளு பூர்ணி, அதான் கரெக்டா இருக்கும். அவங்களுக்கு வைர
மூக்குத்தி வேணுமாம்.\"\
\
\
\"கண்டிஷன் மாதிரி சொன்னாங்களா?\"\
\
\
\"அதையே அழகா சொல்லிட்டாங்க; ஏற்கனவே இருக்கற மருமக கிட்ட இது இருக்காம்; உங்க
பொண்ணுக்கு இல்லேன்னா பின்னால அவளுக்கு தான் மனசு வேதனைப்படும்னு சொல்றாங்க..ஹ்ம்\...என்ன
டெக்னிக், பாரு?!\"\
\
\
**\"உங்க வீட்டுல என்ன சொல்றாங்க யமுனா?\"\
\
\
\"**வீட்டுல எப்படியாவது இந்த இடத்தை முடிச்சுடலாம்னு தான் சொல்றாங்க. ஆனா, எனக்கு தான்
இதுல விருப்பமே இல்லை பூர்ணி.\"\
\
\
\"செலவு அதிகமாகும்னு யோசிக்கிறயா யமுனா?\"\
\
\
\"அது மட்டும் இல்லே பூர்ணி; \"இதைச் செய்தா தான் உன்னை கல்யாணம் செஞ்சுப்பேன்\"
அப்படின்னு அவங்க போடற கண்டிஷன் எனக்கு பிடிக்கலை. ஒரு மூக்குத்திக்காக தன்மானத்தை
இழக்கத் தயாரா இருக்கிற இவனை என்னால கணவனா நினைச்சு மரியாதை கொடுக்க முடியாது,
பூர்ணி!\"\
\
\
\"புரியுது யமுனா. ஆனா, இந்த மாதிரி எண்ணங்களை ரொம்ப வர விடாதே. பிராக்டிகலா
யோசனை செய்து பழகு. அப்ப தான் நல்லதுனு சொல்லி நான் கிளம்பினேன்.\"\
\
\
அப்புறம் நான் யமுனாவை பார்க்கிறதுக்குள்ளே அவள் மனசில பெரும் மாற்றம் நடந்திடுச்சு,
அபர்ணா!\
\
\
**(தொடரும்\.....)
