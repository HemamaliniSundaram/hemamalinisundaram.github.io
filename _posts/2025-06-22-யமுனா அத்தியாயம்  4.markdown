---
layout: post
title:  "யமுனா அத்தியாயம்  4"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா ..அத்தியாயம் - 4 ! 

[[பாகம்
3]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-3-18hpglfdljmm?utm_source=AD_Whatsapp_Share&utm_medium=Share_Android)**அன்னை
தெரசா அரசு மகளிர் கல்லூரி.\
\
\
**கல்லூரியின் வகுப்புகள் முடிய இன்னும் அரைமணி நேரம் இருக்கும்போது, அபர்ணா அங்கு
வந்தாள்.\
\
\
\"ப்ரியாவின் கல்லூரி முதல்வரைப் பார்க்க வேண்டும்\" என்ற் ஆவல் தான் அவளை அங்கே அழைத்து
வந்துவிட்டது.\
\
\
முதல்வர் அறைக்கு வெளியே ஐந்தாறு பேர் ஏற்கனவே காத்திருந்தனர். அபர்ணா அங்கே இருந்த ஒரு
நாற்காலியில் அமர்ந்து கொண்டாள்.\
\
\
தன்னைச் சுற்றி இருந்தவர்களை கவனித்தாள். மாணவிகள் மூன்று பேர் ஏதோ தீவிரமாக ஆலோசனையில்
கலந்திருந்தனர். ஒரு இளம்பெண்ணும், அவளுடன் அவள் தாயும் காத்திருந்தனர்.\
\
\
முதல்வர் அறையிலிருந்து வந்த காரியதரிசி, அபர்ணா வந்திருப்பதைக் கவனித்தார். அவர்
அருகில் வந்தார்.\
\
\
\"மேடம், நீங்க யாரு? என்ன விஷயமா வந்திருக்கீங்க?\"\
\
\
அபர்ணா தனது பத்திரிகையாளர் அடையாள அட்டையை எடுத்துக்காட்டி, தன்னை அறிமுகம்
செய்துகொண்டாள்.\
\
\
**\"என் பேர் அபர்ணா. \'நந்தவனம்\' பத்திரிகை நிருபர். உங்க மேடம் கிட்ட பேட்டி எடுக்க
வந்திருக்கேன்.\"\
\
\
**\"ஓகே மேடம். உட்காருங்க, மேடம் கிட்ட சொல்றேன்.\"\
\
\
என்று உள்ளே சென்றார்.\
\
\
ஐந்து நிமிடம் கழித்து மீண்டும் வந்து,\
\
\
\"இன்னும் நிறைய வேலை இருக்கு. அதெல்லாம் முடிஞ்ச பிறகு தான் அவங்க ஃப்ரீயா இருப்பாங்க.
நீங்க முன்னாடியே அப்பாயிண்ட்மெண்ட் வாங்கியிருந்தா, நல்லா இருந்திருக்கும்.\"\
\
\
என்றபடி அவர் சொல்ல வந்ததை அபர்ணா புரிந்து கொண்டாள்.\
\
\
\"பரவாயில்லை, நான் வெயிட் பண்றேன்\"\
\
\
என்று புன்னகையுடன் கூற, அவர் நன்றி சொல்லிவிட்டு சென்றார்.\
\
\
அபர்ணா இருந்த இடத்தில் இருந்து கல்லூரியின் பரந்த புல்வெளி காட்சிக்கு விருந்தாக
இருந்தது.\
\
\
ஒரே சீராக வளர்க்கப்பட்ட பூச்செடிகள் தென்றலோடு அளவளாவிக் கொண்டிருந்தன.\
\
\
அவ்வப்போது மாணவிகள் அவர்களைக் கடந்து சென்றனர்.\
\
\
**பட்டாம்பூச்சிகள் போல அவர்கள் உடைகளும், கவலையற்ற முகங்களும், பூத்துக் குலுங்கும்
புன்சிரிப்பும், கலகலப்பும், உற்சாகமும் அவளுக்கு மிகவும் பிடித்த ஒன்று. தன்னுடைய
கல்லூரி வாழ்க்கையின் நினைவலைகள் அபர்ணாவுக்குள் வந்து போயின.\
\
\
**அப்போது அந்த வழியே வந்த ஒரு மாணவி அவர்களிடம் வந்தாள்.\
\
\
அபர்ணாவை அடுத்து அமர்ந்திருந்த இளம்பெண்ணிடம் சென்றாள்.\
\
\
\"என் பேரு, ரேகா. நீங்க பிரேமாவோட சிஸ்டர் தானே?\" என்று கேட்டாள்.\
\
\
அவள் தலையசைத்தாள்.\
\
\
\"பிரேமாவுக்கு இப்ப எப்படியிருக்கு?\"\
\
\
இப்போது அந்த அம்மா பேசினார்:\
\
\
**\"பரவாயில்லைமா; இருந்தாலும் ஆபரேஷன் செய்தா தான் முழுசா குணமாகும்னு டாக்டர்
சொல்லி இருக்காங்க. பணத்துக்கு ஏற்பாடு செய்யறோம்னு இந்தப் புள்ளைங்க தான் தைரியம்
சொல்லியிருக்கு.\"\
\
\
\"நீங்க கவலையே படாதீங்க, பிரேமாவோட மெடிகல் செலவுக்காக ஒரு கலை நிகழ்ச்சி நடத்தப்
போறதா பிளான் பண்ணியாச்சு. அதுக்கு டிக்கெட் போட்டு, வர்ற பணத்தை அப்படியே
கொடுத்துடுவோம். நிச்சயம் பிரேமா மறுபடி வந்து எங்களோடு படிக்கப் போறா, பாருங்க\"\
\
\
**என்று கூட இருந்த ஒரு மாணவி கூறவும், அந்தத் தாயின் முகம் தெளிவடைந்தது.
அபர்ணாவுக்கும் அவர்கள் ஆலோசனையில் இருந்த காரணம் புரிந்தது.\
\
\
காரியதரிசி வந்து அவர்களை உள்ளே அழைத்துப் போனார்.\
\
\
அபர்ணா தன்னுடன் இருந்த ரேகாவிடம் பேச்சுக் கொடுத்தாள்.\
\
\
\"என்ன ஆச்சு?\"\
\
\
\"**எங்க காலேஜ் ஸ்டூடண்ட் பிரேமா. அவளுக்கு காலேஜ் வரும்போது ஆக்சிடெண்ட் ஆகி, ரொம்ப
அடிபட்டுடுச்சு. அவங்க வீட்டுல அவளுக்கு ட்ரீட்மெண்ட் பண்ணக்கூட பண வசதி இல்லை, அதான் நாங்க
ஸ்டூடண்ட்ஸ் எல்லாம் ஒண்ணா சேர்ந்து ப்ரொகிராம் செய்து, பணம் கலெக்ட் பண்ணி கொடுக்கப்
போறோம்.\"\
\
\
அபர்ணாவுக்கு அவர்கள் அன்பை நினைக்கையில் பெருமிதமாக இருந்தது.\
\
\
**உள்ளே சென்றவர்கள் மலர்ந்த முகங்களோடு வெளிவந்தனர்.\
\
\
\"ரேகா! ப்ரின்சி எல்லாத்துக்கும் ஓ.கே சொல்லிட்டாங்க. நம்ம ப்ரொகிராமுக்கு வேண்டிய
ஏற்பாடெல்லாம் செய்து தரேன்னு சொல்லியிருக்காங்க.\"\
\
\
அவர்கள் அடுத்த கட்ட நடவடிக்கைகளை திட்டமிட ஆரம்பித்தார்கள்.\
\
\
பிரேமாவின் தாயும், சகோதரியும் விடை பெற்றுக் கொண்டனர்.\
\
\
ரேகா அபர்ணாவிடமிருந்து விடை பெற்றாள்.\
\
\
கல்லூரி நேரம் முடிந்ததைக் குறிக்கும் மணி ஒலித்தது.\
\
\
காரியதரிசி வந்து அபர்ணாவை உள்ளே அழைத்துச் சென்றார்.\
\
\
**நீள்வட்ட மேஜை மேல் நேர்த்தியாக வைக்கப்பட்டிருந்த பொருட்கள், அறையின் சுத்தம் - இவை
அங்கே இருந்த யமுனாவின் ஆளுமையை அபர்ணாவுக்கு உணர்த்தின.\
\
\
ஒளி படைத்த கண்கள், நிமிர்ந்த தோற்றம், கண்டிப்பும் கனிவும் கலந்த முகம் - அபர்ணா
யமுனாவின் தோற்றத்தை உள்வாங்கிக் கொண்டிருந்தாள்**.\
\
\
(தொடரும்..)
