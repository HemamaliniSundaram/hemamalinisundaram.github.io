---
layout: post
title:  "உறவுகள் தொடர்கதை  அத்தியாயம் 9"
date:   2025-06-22 16:57:54 +0530
author: Hemamalini Sundaram
categories: articles
---

#  உறவுகள் தொடர்கதை - அத்தியாயம் 9 ! 

[[பாகம்
8]{.underline}](https://www.momspresso.com/parenting/aa71bb9e323d44a5b589be0617593389/article/urrvukll-tottrktai-attiyaaym-8-mni3wd2wr7ay?utm_source=PCA_Whatsapp_Share&utm_medium=Share_Android)**அத்தியாயம் -
9\
\
**அரவிந்தன் மிக உற்சாகமாக இருந்தான்.\
\
முன் தினம் சூர்யா போன் செய்து, \"நாளைக்கு உங்க வீட்டுக்கு வரலாமா ? என் தோழி மலர்னு
சொன்னேனே, அவ உங்களை சந்திக்க விரும்பறா \" என்று அனுமதி கேட்க, மகிழ்ச்சியோடு
வரும்படி கூறினான்.\
\
**அன்று ஞாயிறு என்றாலும் காலை சீக்கிரமே எழுந்து அறையை ஒழுங்குபடுத்தினான்.
வரவேற்பறையை நீண்ட நாள்களுக்குப் பின் ஒட்டடை அடித்து சுத்தம் செய்தான் ; சிதறிக் கிடந்த
நாளிதழ்களை அழகாக அடுக்கி வைத்தான் . சூர்யாவுக்குக் கொடுப்பதற்காக இனிப்பு, கார
வகைகளை வாங்கி வைத்தான்.\
\
**சொன்னபடி சூர்யாவும், மலரும் மாலை நான்கு மணிக்கு வந்தனர். அறிமுகம் முடிந்தபின்
அரவிந்தன் மலரிடம் அவள் படிப்பு, குடும்பம் பற்றி பேசினான. இடையில் மலர்,

**\"சூர்யா உங்ககிட்டே சாயந்தரம் வரேன்னு சொல்லிட்டா ; ஆனா நான் காலையிலேயே வந்து ஒரு
சர்ப்ப்ரைஸ் கொடுக்கலாம்னு பிளான் வைச்சிருந்தேன்.\"\
\
\"ஐயையோ ! நல்ல வேளை !! நான் தப்பினேன் ; காலையிலே வந்திருந்தா, இந்த வீடே வேற
மாதிரி இருந்திருக்கும் .**\" என்று அரவிந்தன் சிரித்தான்.\
\
மலர் உடனே , \" பார்த்தியா சூர்யா ! நல்ல வாய்ப்பை நழுவ விட்டுட்டோம், சே !\" என்றவள்,
அரவிந்தனிடம் , **\"உங்க வீட்டுக்கு வர்றதா இருந்த பிளானை மாத்தி சூர்யா அவ ஆபிஸ்ல கூட
வேலை செய்றவங்க வீட்டுக்கு கூட்டிட்டு போயிட்டா** \" என்றாள்.\
\
\" அதுதான், நான் அன்னிக்கு உங்ககிட்டே சொன்னேனே , ப்ரியா அவங்க வீட்டுக்குப்
போயிருந்தோம்.\"\
\
\" ஆங், இப்ப ஞாபகம் வருது \" என்று அரவிந்தன் சொல்ல, மலர் குறுக்கிட்டாள்.\
\
\"சூர்யா, அவங்க பேரு சாந்தின்னு அவங்க பொண்ணு சொன்னா; நீ என்ன ப்ரியான்னு சொல்றே ?\"\
\
\"**மலர்! அவங்க முழுப்பேர் சாந்திப்ரியா. எங்க ஆபிஸ்ல ஏற்கனவே ரெண்டு சாந்தி
இருக்காங்க. அதனால இவங்களை ப்ரியான்னு தான் சொல்றோம்.**\"\
\
மலர் அரவிந்தனிடம் , \"**அவங்க பொண்ணு என்ன ஸ்மார்ட் தெரியுமா ? ஆனா பாவம் அது
வயசுக்கு மீறிக் கஷ்டப்பட வேண்டியிருக்கு பாருங்க\"\
\
** \"என்ன விஷயம் சூர்யா ? புரியற மாதிரி தான் சொல்லேன் \"\
\
\" அவங்க எப்பவுமே ரிசர்வ்டு டைப். அன்னிக்கு மயக்கம் போட்டு விழுந்த பிறகு ரொம்ப
கவலையா தெரியத் தொடங்கினாங்க. நான் ஆபிஸ்லே வைச்சு அவங்களைக் கேட்டுப் பார்த்தேன். சொல்ல
மறுத்துட்டாங்க; எனக்கு மனசு கேட்கலை ; அதான் இன்னிக்கு மலரைக் கூட்டிட்டு நேரா அவங்க\
வீட்டுக்கு போயிட்டேன் .\"\
\
\*\*\*\*\*\*\*\*\*\*\*\*\*\*\*\*\*\*\*\*\
\
\" சூர்யா ! எனக்கு முன்ன, பின்ன தெரியாத ஒருத்தர் வீட்டுக்கு என்னைக் கூட்டிட்டு
வந்திருக்கே, வந்தோமா, பார்த்தோமா, பேசினோமானு கிளம்பணும் \" என்ற மலருக்குத்
தலையசைத்த சூர்யா, ப்ரியா வீட்டுக் கதவைத் தட்டினாள்.\
\
கதவைத் திறந்த ப்ரியாவின் மகள் சூர்யாவை அடையாளம் தெரிந்துகொண்டாள்.\
\
**\"சூர்யா ஆன்ட்டி தானே ! அன்னிக்கு அம்மா கூட வீட்டுக்கு வந்தீங்களே !\" என்றபடி,
இருவரையும் உள்ளே அழைத்துச் சென்றாள்.\
\
**மலரை அறிமுகம் செய்ய அவளுக்கு வணக்கம் சொல்லிக் கைகுவித்தாள்.\
\
\" அம்மா இருக்காங்களா ?\" என்று சூர்யா கேட்டதுமே அந்தப் பிஞ்சு முகம் வாடியது.\
\
\" ம்ம்.. உள்ளே ரூம்லே அழுதுகிட்டிருக்காங்க \" என்று மெதுவாகக் கூறினாள்.\
\
\" என்ன அழறாங்களா ?\" சூர்யா அதிர்ச்சியாய்க் கேட்க, \" **ஆமாம் ஆன்ட்டி! முன்னெல்லாம்
நான் \"அப்பா வேணும் \" அப்படின்னு கேட்டு அடம்பிடிச்சா, அம்மாவும் அழுவாங்க. ஆனா,
இப்பல்லாம் நான் ' குட் கேர்ல் ' ஆயிட்டேன் ஆன்ட்டி ! அப்பா வேணும்னு அழுகிறதேயில்லை. இப்ப
அம்மா ரொம்ப \'பேட்\' ஆயிட்டாங்க, அடிக்கடி உட்கார்ந்து அழுதுகிட்டே இருக்காங்க, நான்
சொன்னாலும் கேட்கவே மாட்டறாங்க, ப்ளீஸ் ஆன்ட்டி, நீங்களாவது அம்மா கிட்டே சொல்லுங்க \"\
\
**\" **அப்பா எங்கேம்மா போயிட்டார் ? \'\
\
விவரம் அறியாத மலர் கேட்க, பிறருடைய பாவத்துக்காக சிலுவை சுமந்த இயேசுபிரான் போல்
பெற்றோர் தவற்றால் வாடிக்கொண்டிருக்கும் அந்தக் குழந்தை தலை குனிந்து சோகமான குரலில்,
\"ம். .டைவர்ஸ் பண்ணிக்கிட்டாங்க. எங்கப்பா எங்களை விட்டுட்டு தனியா போயிட்டாரு \"
என்றாள்.\
\
**\" மலர், நீ குழந்தை கூட பேசிக்கிட்டிரு, நான் போய் ப்ரியாவைப் பார்த்துட்டு வரேன் \"
என்று சூர்யா சென்றாள்.\
\
அழுது கொண்டிருந்த ப்ரியா, தன்னை யாரோ தீண்டியது உணர்ந்து நிமி ர, சூர்யா தெரிந்தாள்.\
\
\" **நீங்க .. .எங்கே\.... இங்கே . .என் வீட்டிலே ..?\" ப்ரியா திணறினாள்.\
\
** \"**ப்ளீஸ் ப்ரியா ! என்ன கஷ்டம்னாலும் மனசுல போட்டு அடக்கி வைக்காதீங்க. உங்களுக்கு
உதவி செய்ய நாங்க எல்லாரும் இருக்கோம். சொல்லுங்க, உங்களுக்கு என்ன பிரச்னை ? நீங்க இப்படி
அழுதுகிட்டே இருக்கீங்கன்னு உங்க பொண்ணு ரொம்ப பயந்து போயிருக்கா \"\
\
\" அவளோட எதிர்காலத்தை நினைச்சுத்தான் நான் தினம் தினம் அழுதுகிட்டிருக்கேன், சூர்யா**
\" என்ற ப்ரியா, மேலும் அழத் தொடங்கினாள்.\
\
\" ப்ளீஸ்\... அழாதீங்க, என்ன விஷயம்னு சொல்லுங்க \"\
\
\" **அன்னிக்கு டாக்டர் டெஸ்ட் எல்லாம் எடுத்துட்டு வரச் சொன்னார், இல்லியா ? அதன்படி எல்லா
ரிப்போர்ட்டும் எடுத்துக்கிட்டு மறுபடி போனப்போ, அவர் என்ன சொன்னார் தெரியுமா , சூர்யா ?
என் இதயம் ரொம்ப பலவீனமா இருக்காம் ; அதிகபட்சம் ஒரு வருஷம்தான் ; அதுக்குமேல நான்\
உயிரோட இருக்கமாட்டேன்னு சொல்லிட்டார். \"\
\
சூர்யா திகைத்துப் போய் அமர்ந்திருந்தாள் .\
\
**\" நான் சாகப்போறதைப் பத்திக்கூட எனக்குக் கவலையில்லை, சூர்யா ! ஆனா என் பெண்ணோட
எதிர்காலம் ? அவ நிலைமை என்னவாகும் ? அதை நினைச்சுத்தான் அழறேன். \"\
\
\" அதுக்குள்ளே நீங்க மனசைத் தளர விடாதீங்க, ப்ரியா. எவ்வளவோ நல்ல ஸ்பெஷலிஸ்ட் இருக்காங்க
; அவங்க கிட்டே காட்டினா, உங்களுக்கு குணமாயிடும் .\"\
\
\" **எனக்கு அதெல்லாம் அவசியமில்லை சூர்யா! அம்மாவும் இல்லாம என் பொண்ணு அனாதை
ஆயிடுவாளோன்னு பயமா இருக்கு .\"\
\
**\" சேச்சே ! வீணா பயப்படாதீங்க ப்ரியா ! அவங்க அப்பாவை வரச் சொல்லலாமே ? உங்களுக்கும்
துணையாயிருக்கும் \"\
\
\" **இல்லை சூர்யா ! நாங்க டைவர்ஸ் வாங்கின ஒரு வாரத்துல அவர் ஆபிஸில் லீவு
எடுத்துக்கிட்டு வடக்கே எங்கேயோ போயிட்டார். நானும் அப்போ இருந்த கோபத்திலும்,
வெறுப்பிலும் அதுக்குப் பிறகு அவரைப் பார்க்க முயற்சி செய்யலை. இப்போ என் நிலைமை
தெரிஞ்சா வருவார் , என் மேல பரிதாபத்தினால வருவார் ; என் மேல கோபம் இருந்தாலும் நான்
சாகப்போறேன்னு தெரிஞ்சா அவரும் வேதனைப்படுவார் ; என்மேலே கோபிச்சுக்கிட்டு எங்கேயோ
சந்தோஷமா இருக்கிறவரை எதுக்காகத் தேடிக் கூட்டிட்டு வந்து வேதனைப்படுத்தணும் ? நீங்களே
சொல்லுங்க \"\
\
**சூர்யாவுக்கு என்ன சொல்வதென்று தெரியவில்லை.\
\
\" அப்ப அவருக்கு இதைப் பற்றிச் சொல்ல வேண்டாங்கறீங்களா ? \"\
\
\" **நான் போன பிறகு ரஞ்சனி அவர்கிட்ட தான் வளரணும். அவருக்கு ரஞ்சனின்னா உயிர் .
அவளை நல்லா வளர்ப்பார். நான் இறந்த பிறகு நீங்க தான் அவரைக் கண்டுபிடிச்சு, அவர்கிட்டே
அவளை ஒப்படைக்கணும். தயவுசெய்து, எனக்காக இந்த உதவியைச் செய்யறீங்களா , சூர்யா ?\"\
\
**\" கண்டிப்பா செய்யறேன். நீங்களும் உங்க உடம்பை கவனமா பார்த்துக்கணும். மருந்துகளை
தவறாம சாப்பிடணும், அடிக்கடி அழக்கூடாது .\"\
\
\" **சரி, சூர்யா, இன்னோர் விஷயம், ரஞ்சனி ஏற்கனவே அவ அப்பா கூட இல்லையேங்கற ஏக்கத்துல
இருக்கா. அவகிட்ட இதையும் சொல்லி, கஷ்டப்படுத்த வேணாம், குழந்தை கிட்டே சொல்லிடாதீங்க.
\"\
\
**\*\*\*\*\*\*\*\*\*\*\*\*\*\*\*\*\*\*\
**கேட்டுக்கொண்டே இருந்த அரவிந்தன் சட்டென திடுக்கிட்டவனாய், \" அந்தக் குழந்தை பேர் என்ன
சொன்னீங்க ?\" என்று கேட்க, சூர்யா \' ரஞ்சனி \' என்றாள்.\
\
**(உறவுகள் தொடரும்\...\...)
