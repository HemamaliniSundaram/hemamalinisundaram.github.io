---
layout: post
title:  "காலை உணவா… சான்ஸே இல்லை…"
date:   2025-06-22 16:57:54 +0530
author: Hemamalini Sundaram
categories: articles
---

#  காலை உணவா...? சான்ஸே இல்லை....! 

ப்ரியா திடுக்கிட்டு முழித்துக் கொண்டாள்,

' அச்சோ மணி அஞ்சேமுக்காலா ? " **சே...அலாரம் அடிச்ச உடனே எழுந்திருந்திருக்கணும் ;
இனி இவங்களை எல்லாம் கிளப்பறதுக்குள்ள என் பாடு.......!!! .கடவுளே....பிள்ளையாரப்பா
....! "**

**அவங்க வீட்டில பாதிநாள் இப்படித் தான் ஆரம்பிக்கும்** !

பாத்ரூம்ல முகம் கழுவிட்டு வந்து, அடுப்பில் வைச்ச பாலை அப்பப்ப எட்டிப் பார்த்துட்டு,
அப்படியே பல் தேய்ச்சேன்னு பேர் பண்ணியாச்சு !

' காலையில எழுந்த உடனே ஒரு காஃபி உள்ளே இறங்கினா அடாடா.... " **தன் காப்பியை ஒரு
வாய் குடித்து முடிக்கும் முன் மணியைப் பார்த்தவள் அதை அப்படியே வைத்து விட்டு,
பிள்ளைகளை எழுப்ப ஓடினாள்.**

பெரியவன் ஆதர்ஷ் செகண்ட் படிக்கிறான்; சின்னவள் மது எல்.கே.ஜி ....இருவரையும் செல்லம்
கொஞ்சி எழுப்பப் பார்த்து, அது பயன் தராமல், ரெண்டு ' சவுண்ட்' விட, ஆதர்ஷ் எழுந்து
பாத்ரூமுக்கு ஓடினான்.

மதுவோ ' கிடைத்தது சாக்கு ' னு " மம்மி என்னைத் திட்டறீங்க,; அதனால நான் இன்னிக்கு
ஸ்கூல் வேணாம் ! " என ஆரம்பிக்க, அவளைச் சமாளிப்பதற்குள்,

**" ப்ரியா ! காஃபி எனக்கு தானே வைச்சிருக்க ? '**

**கணவன் சங்கர் கேட்க,**

**"ஆமாமாம்;; எடுத்துக்குங்க "**

ஒரு வழியாக மதுவை சமத்தா ஸ்கூல் போயிட்டு வந்தா, சாயங்காலம் சாக்லேட் தருவதாக
சரிக்கட்டி, அழுகையை நிறுத்தினாள்.

**பழக்க தோஷத்தில், ஷதாப்தி எக்ஸ்பிரஸ் வேகத்தில் குக்கர் வைத்து லன்ச் ரெடி பண்ணினாள்.**

சங்கருக்கு இட்லி சட்னி ரெடி ; அத்தோடு சாப்பிட பிளேட், தண்ணீர், இட்லி பொடி, எண்ணெய்
எல்லாத்தையும் டேபிளில் எடுத்து வைத்தாள்.

**அடுத்தது லன்ச்சுக்கு சமைத்ததை ஆற்றும் படலம்; லன்ச் கட்ட சாதம், சாம்பார், பொரியல் --
எல்லாத்தையும் ஃபேன் போட்டு ஆறவைத்து, சங்கர், ஆதர்ஷ், மது என எல்லாருடைய லன்ச்
பாக்ஸ்களையும், அதன் மூடிகளையும் பாத்திரக் குவியலில் தேடி ஸ்பூன் சகிதம் எடுத்து
வைத்தாள்.**

**இத்தோடு முடியுமா ? குட்டி வால் மாதிரி அடுத்தது குட்டீஸ் இருவருக்கும் ஸ்னாக்ஸ் ரெடி
பண்ண வேண்டும்;**

" ஏதோ பிடிச்சதாக் கொடுத்து விட்டா, குழந்தைக்கு வயிறு ரொம்புமே ' என ப்ரியா
நினைப்பாள்; ஆனால் அது முடியாது !

ஸ்கூல் டைம் - டேபிள் படி தான் கொடுக்க வேண்டும் ! அதனால் பாதி நாள் மதுவின் ஸ்னாக்ஸ்
அப்படியே இருக்கும்; மது வரும் போதே பசியில் சிணுங்கிக்கொண்டே தான் வருவாள் !

பள்ளி நிர்வாகத்தை அலுத்துக் கொண்டே ஸ்னாக்ஸ் பாக்ஸ், டவல்களை ரெடி பண்ணி வைத்தாள்.

" **ப்ரியா ! இன்னிக்கு முக்கியமான மீட்டிங் இருக்கு; அந்த ப்ளூ கலர் 'டை'யை எடுத்து
வைக்கச் சொன்னேனே, எங்க வைச்ச ? "**

சங்கர் கேட்டதும் தான் அவன் நேற்று மதியம் ஃபோன் பேசும் போது சொன்னது ஞாபகம் வந்தது !

" அடடா, மறந்தே போய்ட்டேனே ! ' ப்ரியா தலையில் குட்டிக் கொண்டாள்.

" ஆங்..... எடுத்தேங்க.....நீங்க குளிச்சிட்டு டிபன் சாப்பிடுங்க....நான் பசங்களை ரெடி
பண்ணிட்டு வந்து எடுத்துத் தரேன்...! "

ஆதர்ஷை ரெடி பண்ணி ப்ரேக்பாஸ்ட்டுக்கு உட்கார்த்தி வைத்தாள்.

**ஒரு கப்பில் ' கார்ன்ஃப்ளேக்ஸ்' போட்டு பால் விட்டுக் கொடுக்க, ஆதர்ஷ் பாதி கார்ட்டூன்
பார்த்தபடி, பாதியை டேபிளில் சிந்தியபடி சாப்பிட்டு முடித்தா**ன்.

வீடு முழுதும் அவள் பின்னோடு ஓடி, விளையாட்டுக் காட்டி மதுவுக்கு ஒரு இட்லி ஊட்டி
முடிப்பதற்குள் ப்ரியா ஓய்ந்து போனாள். அடுத்து கடகடனு வாயைத் துடைச்சு, யூனிஃபார்ம்,
ஷூஸ் மாட்டி, அவளையும் ரெடி பண்ணி முடித்தாள்.

பிள்ளைகளின் ஸ்கூல் பேக், லன்ச் பேக் எல்லாம் ரெடி பண்ணி முடிப்பதற்குள், சங்கர் மறுபடி
டையை கேட்க, நடுவில் அதற்கொரு அஞ்சு நிமிஷம் !

**குழந்தைகளை ஸ்கூலில் கொண்டு விட, நேரமாச்சே ! மடமடன்னு கையில் கிடைத்த சுடியை
எடுத்து மாட்டிக் கொண்டு தயாரானாள். சங்கரிடம் வீட்டைப் பூட்டிக் கொண்டு கிளம்பச் சொல்லிக்
கொண்டே படி இறங்கும் போது, ' அம்மா ! வாட்டர் பாட்டில்** ! '

ஆதர்ஷ் கவனித்துக் கேட்க, மீண்டும் வீட்டுக்குள் ஒடி, அங்கே சோஃபாவில் இருந்த பாட்டிலை
எடுத்துக் கொண்டு வந்தாள்.

**லிப்ட்டுக்கு வெயிட் பண்ணி, ஸ்கூட்டியை எடுத்து, டிராஃபிக்கை சமாளித்து, ஸ்கூல் மணி
அடிப்பதற்குள் குழந்தைகளை பள்ளியில் விடுவது -- அப்பப்பா, எதுக்கெல்லாமோ கின்னஸ்
ரெகார்ட், லிம்கா ரெகார்ட்லே பேரு போடறாங்க........இப்படி கரெக்டா தினமும் டயத்துக்கு
கொண்டு வந்து விடற என் பேரையும் அதுல போட்டா, என்ன குறைஞ்சா போகும் ?!**

**காலையில் இருந்து எதுவுமே சாப்பிடாததால், பசி வயித்தைக் கிள்ளியது ; ' ' இப்படி
காலையிலே வெறும் வயிறா இருக்காதே ப்ரியா ! ஒரு கஞ்சியாவது போட்டுக் குடி ; இப்ப
எதுவும் தெரியாது , அப்புறம் ரொம்ப கஷ்டமாயிடும் ! '**

**அம்மாவின் மைண்ட் --வாய்ஸ் கேட்டது ; \" ம்க்க்கும்.......காஃபி கலந்து குடிக்கவே
நேரத்தைக் காணும் ! இதுல கஞ்சி எங்கேர்ந்து போடறது ? யாராவது போட்டு, கையில்
கொடுத்தால் நல்லா தான் இருக்கும் !\"**

அதற்குள் ஷாப்பிங் லிஸ்ட் ஞாபகம் வர, ' ம்ம்.......அதுக்கு தனியா இன்னும் ஒரு தரம்
வண்டியை எடுத்துட்டு வர முடியாது ! இதையும் முடிச்சிட்டே வீட்டுக்குப் போலாம் ! '

ஷாப்பிங் முடிந்து, வீட்டுக்கு போக இன்னும் ஒரு அரை மணி நேரம் ! வீட்டைத் திறந்து உள்ளே
நுழைந்தால், டைனிங் டேபிளில் சிந்தியிருந்த கார்ன்பிளேக்ஸ் கோலாகலம் ! மொய்த்துக்
கொண்டிருக்கும் எறும்புகள் !!

**கிச்சனில் மதுவுக்காக வைத்திருந்த நெய், சர்க்கரையில் ஊறிக்கிடந்த ஒரு இட்லி ப்ரியாவைப்
பார்த்து சிரித்தது ! அதை வீணாக்க மனம் வராமல், அதை எடுத்து வாயில் போட்டுக் கொண்டு,
ஸ்டிராங்காக ஒரு காஃபி போட்டுக் குடித்தவள், அடுத்த இன்னிங்ஸ்ஸான வீடு சுத்தம் செய்வதை
ஆரம்பித்தாள் !**

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

கதை இன்னும் முடியலை ஃப்ரெண்ட்ஸ்.......

வருஷங்கள் உருண்டோட, ஆதர்ஷ் கல்லூரிக்கு வந்துவிட்டான்; மது பள்ளி இறுதியாண்டு !

இருவரையும் கிளப்பி விட்டு, ப்ரியா நேராக தன் அம்மா வீட்டுக்குப் போனாள்.

" **வா....ப்ரியா ! டாக்டர் கிட்ட பதினோரு மணி அப்பாயிண்ட்மென்ட் கிடைச்சது . ம்ம்....
நேரத்துக்கு சாப்பிடுன்னு நான் எவ்வளவோ சொல்லியும் கேட்காம, இப்படி நாப்பது வயசுக்குள்ள
அல்சரை வர வைச்சிட்டு கஷ்டப்படறே, ஹூம்...! இன்னிக்காவது காலையில சாப்பிட்டியா
இல்லை**யா ? "

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

**டியர் ஃப்ரெண்ட்ஸ்,**

**நீங்களும் ப்ரியா மாதிரி தானா ? காலை உணவை ஸ்கிப் பண்றவங்களா ? அப்படீன்னா இப்பவே
எப்பாடு பட்டாவது கஷ்டப்பட்டு இந்த பழக்கத்தை மாத்திக்குங்க .........குடும்பம்,
குழந்தைகளை கவனிக்கிறதுக்காக காலை உணவைத் தியாகம் பண்றோம்னு நாம நினைச்சுக்கறோம்\....
எமோஷனல் ஆகாம யோசிச்சுப் பார்த்தா, நேரத்தில் சாப்பிட வேணாம்னு நம்மளை யாருமே சொல்லலை
! பெண்கள் நாம, தியாகம் செய்யறதா நினைச்சிக்கிட்டு நம்ம உடம்புக்கு நாமே செய்யற
துரோகம்** அது !\
\
\
நீங்க என்ன நினைக்கிறீங்க ஃப்ரெண்ட்ஸ் ..? உங்க கருத்துக்களை மறக்காம ஷேர் பண்ணுங்க\....!
நன்றி !
