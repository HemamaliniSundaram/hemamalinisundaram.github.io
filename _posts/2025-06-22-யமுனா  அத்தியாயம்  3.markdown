---
layout: post
title:  "யமுனா  அத்தியாயம்  3"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் - 3 ! 

[[பாகம்
2]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-2-87r7au35nq9l?utm_source=AD_Whatsapp_Share&utm_medium=Share_Android)

**\"உங்க புது பிரின்சின்னு சொன்னியே?\"\
\
\
**\"**ஆமாம்; அவங்களே தான். இப்ப வந்து எங்க காலேஜைப் பாருங்க, நீங்களே அசந்து
போயிடுவீங்க, என்ன டிஸிப்ளின், என்ன ரிஸல்ட், என்ன ப்ரைஸஸ்! எல்லாத்துக்கும் அவங்க தான் அக்கா
காரணம்!\"\
\
\
\"கேட்கவே ஆச்சரியமா இருக்கு, ப்ரியா! ஒரு கவர்மெண்ட் காலேஜ்ல இவ்வுளோ செய்ய
முடியுமா?\"\
\
\
**அம்மா நம்ப முடியாமல் கேட்டார்.\
\
\
**\"இவங்க செய்திருக்காங்களே, ஆண்ட்டீ! முதல்லே நாங்க கூட அவ்வுளவு கண்டுக்கலை; புதுசா
வர்ற எல்லாரைப் போலவும் முதல்ல கொஞ்ச நாள் ஏதோ வேலை செய்யறாங்கன்னு தான்
நினைச்சுக்கிட்டோம். அப்புறம் பார்த்தா நிஜமாவே ரொம்ப சின்சியரா எல்லா வேலையிலும்
இறங்கிட்டாங்க. என்ன விஷயமா இருந்தாலும், எப்ப வேணும்னாலும் ஸ்டூடண்ட்ஸ் அவங்களைப்
பார்க்கலாம்னு சொல்லிட்டாங்க. என்ன பிராப்ளமா இருந்தாலும் உடனே சரி பண்ணிக்
கொடுக்கறாங்க.\"\
\
\
**\"மற்ற ஸ்டாஃப் எல்லாரும் இதற்கு ஒத்துக்கிறாங்களா, ப்ரியா?\"\
\
\
ப்ரியா சிரிப்போடு, \"எங்க ப்ரின்சி அவங்களை ஒத்துக்க வைச்சிட்டாங்க, அக்கா\"\
\
\
\"எப்படி?\" என்றாள் அபர்ணா, வியப்போடு.\
\
\
\"**முதல்லே மற்றவங்க எல்லாம் கோ- ஆபரேடிவா இல்லை தான்; ஆனா, பிரின்சி அவங்க வேலை
செய்யறதுக்காக காத்திருக்காம, தானே அதையும் சேர்த்து செய்ய ஆரம்பிச்சிட்டாங்க; இதனால
ஸ்டூடண்ஸ் மத்தியில பிரின்சிக்கு ரொம்ப நல்ல பேரு வந்திடுச்சு. இதைப் பார்த்து மற்றவங்களும்
எல்லாம் மாறிட்டாங்க. முக்கியமா, எங்க காலேஜ் ஹாஸ்டல் கம்ப்ளீட்டா மாறிடுச்சு.\"\
\
\
**\"என்ன காரணம்?\"\
\
\
\"**ப்ரின்ஸிபல் தான் எங்க காலேஜ் ஹாஸ்டல் வார்டன். இதுக்கு முன்னாடி இருந்தவங்க எல்லாம்
வேற இடத்துல தங்கிக்கிட்டு இருந்தாங்க. வாரம் ஒரு முறை ரவுண்ட்ஸ் போவாங்க. அங்க ஹாஸ்டல்ல
இருக்கறவங்களும், மேடம் ரவுண்ட்ஸ் வர்ற அன்னைக்கு மட்டும் எல்லாம் சரியா இருக்கிற மாத்ரி
செட்-அப் பண்ணிடுவாங்க.\"\
\
\
**\"ஸ்கூல் இன்ஸ்பெகஷ்ன் மாதிரின்னு சொல்லு, \" என்றார் அம்மா சிரித்தபடி.\
\
\
\"ஆமாம் ஆண்ட்டீ\"\
\
\
\"ப்ரியா, உனக்கு எப்படி இதெல்லாம் தெரியும்?\" அபர்ணா கேட்டாள்.\
\
\
\"என் க்ளோஸ் ப்ரெண்ட் அபிதா காலேஜ் ஹாஸ்டல்ல தானே இருக்கா. பாதி நாள் தண்ணீர் வர்லேன்னு
கம்ப்ளெண்ட்; இல்லே, சாப்பாடு நல்லாயிருக்காது, அப்படி, இப்படின்னு ரொம்ப கஷ்டம், பாவம்!
அவ சொல்லித் தான் எனக்குத் தெரியும். முன்னெல்லாம், என் லன்ச் அவளால காலையிலேயே
காலியாகிடும். நல்ல வேளையா, இப்பல்லாம் யமுனா மேடம் ஹாஸ்டல்லயே தங்கறாங்க.\
\
\
**திடீர் திடீர்னு எல்லா இடத்திலயும் செக் பண்றாங்க; வேளா வேளைக்கு சாப்பாடை டேஸ்ட்
பண்றாங்க. அதனால இப்ப எங்க ஹாஸ்டல் சூப்பரா இருக்கு.\"\
\
\
**\"ஆமாம்! இவங்க ஃபேமிலி மெம்பர்ஸ் எல்லாம் எங்க இருக்காங்க?\"\
\
\
\"அவங்க கல்யாணமே செய்துக்கலை, ஆண்ட்டீ; தனியா தான் இருக்காங்க.\"\
\
\
என்ற ப்ரியா கடிகாரத்தைப் பார்த்து சட்டென எழுந்தாள்.\
\
\
\"ஆண்ட்டீ, இன்னும் பாட்டி வீட்டுக்கு போகணும்; நான் கிளம்பறேன், பை, ஆண்ட்டி, பை,
அக்கா!\"\
\
\
என்று கிளம்பிவிட்டாள்.\
\
\
அபர்ணா அவர்கள் காலேஜ் முதல்வரைப் பற்றிய சிந்தனைகளில் லயித்துவிட்டாள்.\
\
\
**\"என்ன ஒரு தைரியமான, வைராக்கியமான பெண்ணாக இருக்க வேண்டும்?\"\
\
\
அரசுக் கல்லூரியில் இப்படி ஒரு பெரும் மாற்றத்தை நிகழச் செய்வது சாதாரண காரியமா?\"\
\
\
**அவள் சிந்தனையோட்டத்தை அம்மா கலைத்தார்.\
\
\
\"அபர்ணா! உங்க ஆஃபீஸ்லே இன்னிக்கு ஏதாவது சிறப்புச் செய்திகள் உண்டா?\"\
\
\
அம்மாவின் \'டேக்-இட்-ஈஸி\' பாலிஸி அபர்ணாவை ரொம்பவும் கவர்ந்த ஒன்று. எதற்குமே
அலட்டலோ, பதட்டமோ, கவலையோ கிடையாது. அதற்காக பொறுப்பற்ற தன்மை என்றும் சொல்ல
முடியாது. நைசாக, நாசூக்கான வார்த்தைகளால் அவள் எல்லாரையும் சமாளித்து விடுவாள்.
அதனால்தான் அபர்ணாவின் பத்திரிகை ஆர்வத்துக்கு அம்மா அணை போடாமல், உடனிருந்து வளர்த்தாள்.
அவள் அப்பாவையும் சம்மதிக்க வைத்தாள்.\
\
\
\"**இந்த முறை ஆண்டுமலர்லே சிறப்பு விருது - சாதனைப் பெண்மணி விருது கொடுக்கப்
போறாங்கம்மா. இன்னிக்கு ஆசிரியர் எங்களைக் கூப்பிட்டு, அதுக்கு கட்டுரை ரெடி பண்ணச்
சொல்லியிருக்கார். அதான், வந்ததிலேர்ந்து யாரைப் பத்தி எழுதலாம்னு யோசனை பண்ணிக்கிட்டு
இருக்கேன்மா.\"\
\
\
**\"ப்ரியா தான் சொல்லிட்டுப் போறாளே, அவங்க மேடம் பத்தியே எழுதிடேன், அபர்ணா\"\
\
\
\"யோசிச்சுப் பார்க்கிறேம்மா\"\
\
\
அபர்ணா சொல்லவும், அம்மா தன் வேலையைத் தொடரச் சென்று விட்டாள்.\
\
\
அம்மா சொன்னது போல, யமுனா மேடம் பற்றி எழுதலாமா?\
\
\
**கல்விப் பணி உயர்ந்தது; சிறந்தது. வருங்கால சமுதாயத்தை உருவாக்கும் மகத்தான பொறுப்பு
நிறைந்தது.\
\
\
மகாகவி பாரதி சொன்னது போல,\
\
\
\"அன்ன சத்திரம் ஆயிரம் வைத்தல்\
ஆலயம் பதினாயிரம் நாட்டல்\
அன்ன யாவினும் புண்ணியம் கோடி\
ஆங்கோர் ஏழைக்கு எழுத்தறிவித்தல்\"\
\
\
என்பதாக, உயர்தொண்டாக அவர் சொன்னது கல்விப்பணி தானே!\
\
\
ப்ரியா சொன்னது போல யமுனா மேடம் கல்விக்காகவே தொண்டாற்றுகிறார் என்றால், அவரையே
சாதனைப் பெண்மணியாகக் கொள்ள வேண்டும்!\
\
\
**அபர்ணா தன் மனத்துக்குள் தீர்மானம் செய்து கொண்டாள்.\
\
\
( தொடரும்\...)
