---
layout: post
title:  "நாட்டின் விடுதலைக்கு ஓர்"
date:   2025-06-22 17:14:53 +0530
author: Hemamalini Sundaram
categories: stories
---

**நாட்டின் விடுதலைக்கு ஓர் கவிதை ! அன்றாடம் வீட்டில் சிறைப்பட்ட வஞ்சியரின் விடுதலைக்கு
ஓர் கவிதை !சோற்றுக்கும் இல்லாத சோகத்தையும் -- அவன் தார்மீக கோபத்தையும் சொல்லிடும் ஓர்
கவிதை ! பாஞ்சாலியின் சபதத்தை பகர்ந்திடுவது ஓர் கவிதை ! சாதி, மத பேதங்களை
சாடிடுவது ஓர் கவிதை ! சிறுபிள்ளைகளும் களித்திடவே நீதி சொல்லும் ஓர் கவிதை ! காதல்
தரும் இன்பத்தை காட்டுகின்ற கவிதை !கண்ணனையே எல்லாமாய் காட்டுகின்ற கவிதை ! புரட்சியின்
மேன்மையினை போற்றிடுமோர் கவிதை !குயிலின் கீதத்தில் கரைந்திடுமோர் கவிதை
!பார\...தீ.!! நீ பாடாத பொருளில்லை ;அதனால் எங்கள் பாட்டின் பொருள் நீயன்றி வேறில்லை !
நீயே ஓர் புரட்சிக்கவிதை ! நான் உனக்கு அஞ்சலி செய்யும் சிறு விதை !!**
