---
layout: post
title:  "பிரிய மனம் கூடுதில்லையே"
date:   2025-06-22 16:57:54 +0530
author: Hemamalini Sundaram
categories: articles
---

#  பிரிய மனம் கூடுதில்லையே\...\...! 

**பிரிய மனம் கூடுதில்லையே.....!**

இப்படி ஒரு பதிவு எழுதவே மனம் கனக்கிறது\..... எத்தனை எத்தனையோ நல்ல அனுபவங்களை
கொடுத்த மாம்ஸ்ப்ரெஸ்ஸோ தமிழ் நிறுத்தப்படுவது மிகவும் துரதிர்ஷ்டம் என்பதை தவிர வேறு
என்ன சொல்வது ?\
\
மாம்ஸ்ப்ரெஸ்ஸோ தமிழ் குழு, வினோ சிஸ், சக பதிவர்கள், என் எழுத்துக்களைத் தொடர்ந்து
படிக்கும் அன்பு உள்ளங்கள் .........உங்கள் அனைவருக்கும் என் அன்பு வணக்கங்கள் !

வாழ்வில் பல இழப்புகள், ஏமாற்றங்கள், நம்பிக்கை துரோகம் -- இவற்றால் மனம் உடைந்து, நொந்து
போய் வருந்தியிருந்த சமயம் தான் எனக்கு மாம்ஸ்ப்ரெஸ்ஸோவின் அறிமுகம் கிடைத்தது. கிட்டத்தட்ட
2021ஆம் ஆண்டின் இறுதியில் தான் எழுத்தில் என் இரண்டாவது இன்னிங்ஸை மாம்ஸ்ப்ரெஸ்ஸோவால் தான்
தொடர்ந்தேன் !

படிப்பும், எழுத்தும் என் உயிர்மூச்சு ! அதனால் முதலில் இதில் படிக்கவே ஆரம்பித்தேன்.
தொடர்ந்து 100 வார்த்தைக் கதைகள் பதிவு செய்ய முதலில் தப்பும் தவறுமாக கற்றுக் கொண்டேன்.
என் எழுத்து ஏற்கப்படுமா ? யாராவது படிப்பார்களா ? என இருந்த போது என் பதிவைப்
படித்து உற்சாகப்படுத்திய உங்கள் அனைவருக்கும் என் மனம் கனிந்த நன்றிகள் !

கரும்பு தின்னக் கூலி போல் எழுதச் சொல்லி, அதை வெளியிட்டு, சிறப்பாக இருந்தால் பரிசும்
கொடுத்து, முகநூலில் வெளியிட்டு.......அடடா....கையில் கிடைத்த கனவாய் தான் நம்மில்
பலருக்கு இத்தளம் இருந்தது ! ! என் முகநூல் பக்கத்தை மீண்டும் இதற்காகவே தான்
திறந்தேன்\...!!

**நீங்கள் அனைவரும் வினோ சிஸ்டரும் கொடுத்த ஊக்கம் தான் என்னை பல போட்டிகளிலும் கலந்து
கொள்ள வைத்தது ! தொடர்ந்து எழுதவும் வைத்தது !!**

**இதன் மூலம் எனக்கு கிடைத்த அன்பும் ஆதரவும் ரொம்ப சந்தோஷத்தைக் கொடுத்திருக்கு. என்னை
யார்னே தெரியாம என் எழுத்தை இரசிக்கிற, மனசு விட்டுப் பாராட்டுற தோழிகளைக்
கொடுத்திருக்கு.**

**கஷ்டப்படற நேரங்கள்ல, மனசு சோர்வா இருக்கிற பொழுதுகள்ல மற்ற பதிவர்களோட பதிவுகளைப்
படிச்சு, ' " அவங்களும் இந்த நிலையை தாண்டி வந்திருக்காங்க, முயற்சி பண்ணினா நம்மாலும்
முடியும் ! " அப்படீன்னு ஒரு தன்னம்பிக்கையை இது கொடுத்திருக்கு !**

பிருந்தா மா, ஆதிரை சிஸ், ராதா மா இப்படி பல அம்மாக்களின் சமையல் குறிப்புகள், தெய்வா
மா அவர்களின் உத்வேகப் பதிவுகள், மைதிலி மா அவர்களின் தமிழ் கொஞ்சும் பதிவுகள், சுபஸ்ரீ
அக்காவின் உற்சாகப் பதிவுகள், இன்னும் நந்தினி, துர்கா, ராஜி, ஸ்ரீவித்யா சிஸ், அருணா,
தமிழ்தென்றல், ஜெயா மா, விமலா, ஸ்ரீ வித்யா பிரேமானந்த், உஷா ரமேஷ் கா, சபியா சிஸ்,
வஹிதா சிஸ், ஸ்டெஃபி கவிதைகள், மீனாக்ஷி நாயகம், மீனாட்சி கணேசன், இந்து, ரேவதி, சுபா
செல்வகுமார், ஷைலஜா ,கலா மா இவங்களோட வித்தியாசமான பதிவுகள் .....இப்படி என் லிஸ்ட்
நீண்டுக்கிட்டே போகுது.......இவங்களோட பதிவுகள் இல்லாம நான் என்ன பண்ணப் போறேன்
அப்படின்னு எனக்கே தெரியலை.....!! தனிப்பட்ட முறையில் எனக்கு பலரோட தொடர்பு இல்ல
தான்; ஆனாலும் உங்க எல்லாரோட எழுத்துக்களும் இன்னும் நம்ம தளத்தில் வெளியான எல்லாரோட
பதிவுகளும் எனக்கு ரொம்பவே உதவியிருக்கு !!

**இந்தப் பிரிவு ரொம்ப கஷ்டமா தான் இருக்கப் போகுதுன்னு மட்டும் புரியுது. இவ்வுளவு
அன்பையும், ஆதரவையும், என்னைப் போலவே வாசிப்பை நேசிக்கும் அன்புள்ளம் கொண்ட நல்ல
தோழிகளையும் எனக்கு அடையாளம் காட்டிய மாம்ஸ்ப்ரெஸ்ஸோவுக்கு என் அன்பு நன்றிகள் !!**

**நான் இன்னும் தளத்தில் படிக்கணும்னு குறிச்சு வைச்சது நிறைய இருக்கு. ஆசிரியர்
குழுவுக்கு ஒரு சின்ன வேண்டுகோள் .......உங்களால் முடிஞ்சா இன்னும் கொஞ்ச நாளுக்காவது
, அட்லீஸ்ட் ஒரு ஒண்ணு, ரெண்டு வாரங்களுக்கு தளத்தை செயல்பட வைச்சா, நான் விட்டுப் போன
பதிவுகளை படிச்சு முடிக்க ரொம்ப உதவியா இருக்கும்......இருக்கிற பதிவுகளை படிக்க
முடிஞ்சா கூட போதும்\....ப்ளீஸ்** கன்சிடர் பண்ணுங்க.....!

மாம்ஸ்ப்ரெஸ்ஸோவில் இதுவரை வெளியான எனது பதிவுகளை எல்லாம் என் பிளாக் பக்கத்தில் அப்லோட்
செய்யலாம்னு இருக்கேன்....

www.anbudan-shakthi.blogspot.com

மாம்ஸ்ப்ரெஸ்ஸோ தரும் ஊக்கம் இல்லாம தொடர்ந்து எழுதறது கொஞ்சம் இல்ல,... ரொம்பவே கஷ்டம் தான்
......பார்க்கலாம் !

பதிவர்கள் மட்டுமல்ல,... இதைப் படித்து ஆறுதலும், அன்பும், அரவணைப்பும், நம்பிக்கையும்,
புதுத் தெம்பும், அங்கீகாரமும் பெற்ற எத்தனை எத்தனையோ இல்லத்தரசிகளின் சார்பாக
......**..ஏக்கத்தோடு காத்திருப்போம்.......**

**மீண்டு வருவாயா......? மீண்டும் வருவாயா....?**

**அனைவருக்கும் என் மனம் கனிந்த நன்றிகள் !**
