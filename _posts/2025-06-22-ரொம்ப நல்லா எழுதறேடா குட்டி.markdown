---
layout: post
title:  "ரொம்ப நல்லா எழுதறேடா குட்டி"
date:   2025-06-22 16:57:55 +0530
author: Hemamalini Sundaram
categories: articles
---

#  \" ரொம்ப நல்லா எழுதறேடா, குட்டி ! \" 

என் தமிழ் ஆர்வத்துக்கு விதை போட்டது எங்கப்பா; அது வளர்ந்து கதை, கவிதைன்னு கனிகள்
கொடுக்கிற அளவு என்னை ஊக்கப்படுத்தினது என் கல்லூரிப் பேராசிரியை திருமதி. அரசு
மணிமேகலை மேடம். **அவங்க ரெண்டு பேரைப் பத்தின இனிமையான நினைவுகளை பகிர்ந்து கொள்ள
ஒரு நல்ல வாய்ப்பு கொடுத்த மாம்ஸ்ப்ரெஸ்ஸோவுக்கு முதல்ல என் நன்றிகளை தெரிவிக்கிறேன் !**

என் அப்பாவுக்கு தமிழ்ல ரொம்ப ஆர்வம்; **அவர் பள்ளியில் படிக்கும் போதே போட்டியில்
பங்கேற்று பரிசாய் வாங்கின ஒரு புறநானூறுப் புத்தகம் எங்க வீட்டுல உண்டு !** அதனால நான்
பள்ளியில படிக்கும் போதே, பேச்சுப் போட்டி, கட்டுரைப் போட்டி எல்லாத்துலேயும் கலந்துக்க
சொல்லுவாரு; அதுக்கு உரைகளும் தயார் பண்ணிக் கொடுப்பாரு.

வளர்ந்த பிறகு, நான் போட்டிக்கான ' மேட்டர் 'எழுதிட்டு, அப்பா கிட்ட காட்டுவேன்; அதுல
திருத்தங்கள் இருந்தா செஞ்சு கொடுப்பாரு. **என் அப்பாவே பக்திப்பாடல்கள் இயற்றி, அதை ஒரு
புத்தகமா வெளியிட்டிருக்கார். அதனால என் தமிழ் ஆர்வம் அவர் கிட்டே இருந்து தான்
வந்திருக்கு !!**

**பள்ளி இறுதி வரை வாசகியா மட்டுமே இருந்த நான் என் கல்லூரிப் பருவத்துல தான்
கவிதாயினியா ( கவிதை எழுதும் பெண்பாற்கவிஞர் ) மாறினேன் ! அதுக்கு எனக்கு தமிழ்
பாடத்துக்கு ஆசிரியரா வந்த திருமதி. அரசு மணிமேகலை அவங்களோட பங்கு ரொம்ப, ரொம்ப
அதிகம் !**

நான் படிச்சது கெமிஸ்ட்ரி மேஜர்; அவங்க எங்களுக்கு மொழிப்பாடமான தமிழ் எடுத்தாங்க. ரொம்ப
நல்லா பாடம் எடுப்பாங்க; **எங்க எல்லாரையும் ' குட்டி, வாடா, போடா ' அப்படின்னு தான்
கூப்பிட்டு பேசுவாங்க. அவங்க வகுப்புன்னாலே எல்லாருக்கும் ரொம்ப ஜாலியா இருக்கும்.**

தமிழ்ப் பாடத்துக்கான கட்டுரைகள் எழுதும் போது, என் கட்டுரைகள் எல்லாத்தையுமே படிச்சு,
ரொம்ப உற்சாகப்படுத்துவாங்க. அதைப் பத்தி அவங்களோட கருத்துக்களைப் பகிர்ந்துப்பாங்க.
ஆசிரியர் அப்படிங்கிற பந்தா எதுவும் இல்லாம, எங்களை சமமா ஒரு தோழி போல நடத்துவாங்க .
அவங்க கொடுத்த உற்சாகத்துல நான் பல்கலைகழக அளவில தமிழ் பாடத்துல 'ரேங்க் ' வாங்கினேன்;
**கல்லூரி மலர்ல நான் எழுதின முதல் கவிதையும் வெளியானது ! நான் கவிதைகள் எழுத
ஆரம்பிச்சதுல அவங்க ரொம்ப சந்தோஷப்பட்டாங்க !**

மேற்படிப்புக்காக நான் வேற கல்லூரிக்கு மாறிட்டேன். அப்பப்ப கவிதை, கதைகள் சில
பத்திரிகைகள்ல வெளியாகும். அப்புறம் கிட்டத்தட்ட அஞ்சு வருஷங்கள் கழிச்சு, நான்
முதல்முதலா ஒரு நாவல் எழுதினேன். அது' அமுதசுரபி ' பத்திரிகை நடத்தின பொன்விழா
நாவல் போட்டிக்காக எழுதினது. 1998 -- ல் சிறந்த பத்து நாவல்கள்-ல நான் எழுதின '
உறவுகள் தொடர்கதை ' நாவலும் தேர்ந்தெடுக்கப்பட்டது. அதுல இன்னொரு விசேஷம்
என்னன்னா.....எங்க மேடம் எழுதின ஒரு நாவலும் பரிசுக்குத் தேர்ந்தெடுக்கப்பட்டு இருந்தது
!

**எனக்குப் பிடிச்ச எங்க மேடம் கூட பரிசு வாங்கினது எனக்கு சொல்லில் அடங்காத மகிழ்ச்சி
! அவங்க கிட்ட தொடர்பு கொண்டு விஷயத்தை சொன்னப்ப, அவங்களுக்கு இரட்டிப்பு மகிழ்ச்சி !!**

அவங்களை சன் டிவி.யில பேட்டி எடுத்தப்ப ' என் மாணவி கூட சேர்ந்து நான் பரிசு
வாங்கிறேன் ' அப்படின்னு பெருமையா என்னைப் பத்தியும் சொன்னாங்க !!

நான் எழுதின கதையைப் படிச்சுட்டு, \" ரொம்ப நல்லா எழுதறேடா, குட்டி ! \" அப்படின்னு
சொன்னாங்க . அவங்க கைப்பட எழுதின பாராட்டுக் கடிதத்தை இன்னும் பத்திரமா வைச்சிருக்கேன் !
அதில் ஒரு பகுதியை தான் இந்த பதிவிலும் போட்டிருக்கேன்.

**எத்தனையோ பெரிய, பெரிய எழுத்தாளர்களும், கவிஞர்களும் இருக்கிற நம்ம தமிழ் மொழியில
நானும் ஒரு சின்ன அணில் போல என் பங்களிப்பை செய்யற அளவு என்னை உருவாக்கின என்
அப்பாவுக்கும், என் ஆசிரியைக்கும் என் நெஞ்சார்ந்த நன்றிகளை இந்தப் பதிவு மூலமா
சொல்லிக்கி**றேன் !**Disclaimer:** The opinions expressed in this post are
the personal views of the author. They do not necessarily reflect the
views of Momspresso.com. Any omissions or errors are the author\'s and
Momspresso does not assume any liability or responsibility for them.
