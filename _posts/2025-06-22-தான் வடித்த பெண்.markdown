---
layout: post
title:  "தான் வடித்த பெண்"
date:   2025-06-22 17:14:52 +0530
author: Hemamalini Sundaram
categories: stories
---

**தான் வடித்த பெண் பாத்திரங்களை வெற்று வருணனைகளைத் தாண்டி, அவர்களின் அறிவு, திறமை,
ஆளுமை, பண்பு நலங்கள் என அவர்களின் குணங்களை மையப்படுத்தி கல்கி எழுதியிருப்பார். என்
நெஞ்சைத் தொட்ட பாத்திரம் மணிமேகலையே ! முதன்முதலில் வந்தியத்தேவன் பற்றி தன் அண்ணன்
கந்தமாறன் மூலம் கேள்விப்பட்டு அவன் மேல் காதல் கொள்ளும் மணிமேகலை, நாவலின் இறுதியில்
அவனையே எண்ணி அவன் மடியில் தன் உயிரையே துறக்கிறாள். குந்தவை வந்தியத்தேவன் மீது
கொள்ளும் அன்பு, நந்தினிக்கு அவன் மேல் ஏற்படும் ஈர்ப்பு - இவற்றுக்கெல்லாம் கூட காரணம்
கற்பிக்கலாம்; ஆனால் எந்த எதிர்பார்ப்புமே இல்லாமல், மணிமேகலை அவன் மீது கொள்ளும் மாசு
இல்லாத காதல் மிகவும் உயர்ந்தது ! ஆடிப் பாடி மகிழும் சிறுபெண்ணாக அறிமுகமாகும் அவள்,
இறுதியில் அவனுக்காக உயிரையே கொடுக்கும் துணிவு பெறுவதும், குந்தவையே அவளுக்காய்
கண்ணீர் சிந்துவதும், அலைகடல் பாடலும் என்றுமே என் நெஞ்சில் நிலைத்திருக்கும் !**
