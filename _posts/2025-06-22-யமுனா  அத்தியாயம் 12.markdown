---
layout: post
title:  "யமுனா  அத்தியாயம் 12"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 12 ! 

[[பாகம்
11]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-11-kembu6rcbjtq?utm_source=AD_Whatsapp_Share&utm_medium=Share_Android)\"**அவங்க
பேரெண்ட்ஸ் அப்புறம் யமுனா மேடம் கல்யாணம் பத்தி யோசிக்கலையா?\"\
\
\
**அபர்ணா கேட்டாள்.\
\
\
\"**அவங்களுக்கு வருத்தம் தான். இருந்தாலும் அவளோட முடிவை அவங்க ஏத்துக்கிட்டாங்க.
யமுனா திருச்சி காலேஜ்லேர்ந்து டிரான்ஸ்ஃபர் ஆகி கிளம்பினப்போ மாணவர்கள் ஃபேர்வெல்
பார்ட்டி ஒண்ணு ஏற்பாடு செய்தாங்க. அதிலே யமுனாவோட பேரெண்ட்ஸும் கலந்துகிட்டாங்க. அங்க
பேசின மாணவர்களோட அன்பையும், அவங்க யமுனா கிட்ட வெச்சிருந்த மரியாதை, பாசத்தையும்
நேரிடையா பார்த்தாங்க. அப்புறம் அன்னிக்கு ராத்திரி யமுனா கிட்ட சொன்னாங்களாம் : \"நீ
சொன்னது போல உலகமே உனக்கு உறவு தாம்மா! உன்னோட முடிவு எனக்கு ரொம்ப மனநிறைவா
இருக்கு!\" அப்படின்னாங்களாம்!!\
\
\
**\"அவங்க பேரெண்ட்ஸ் எங்க இருக்காங்க?\"\
\
\
\"இப்ப ரெண்டு பேருமே இல்லை\"\
\
\
\"**அவங்க ரிலேடிவ்ஸ் யாராவது?\"\
\
\
\"இருக்காங்க. அவங்களுக்கும் இவங்க குடும்பத்துக்கும் போக்குவரவு குறைச்சல். யமுனா
கல்யாணம் செய்துக்காத காரணத்தால அவளைப் பத்தி ஏகப்பட்ட வதந்தியை அவங்களே உருவாக்கி
விட்டாங்க. காதல் தோல்வி, அது, இதுன்னு கற்பனைக் கதைகளை கட்டிட்டாங்க. இதனால யமுனாவோட
அப்பா கோவப்பட்டு அவங்களோட தொடர்பை துண்டிச்சிட்டாரு.\"\
\
\
\"இப்பவும் அவங்க யாரும் வர்றதில்லையா?\"\
\
\
\"இப்ப வராங்களே! ஏன்னா, காலேஜ் அட்மிஷனுக்கு பிரின்சிபல் யமுனா சிபாரிசு வேணும்னு
எப்பவாவது வருவாங்க. ஆனா யமுனா கிட்ட எந்த சிபாரிசும் வாங்க முடியாது. யாரோட
சிபாரிசும் அவ கிட்ட செல்லாது.\"\
\
\
\"ரொம்ப தாங்க்ஸ் ஆண்ட்டீ! உங்களோட பேசினதை வைச்சு அவங்களைப் பத்தி கட்டுரை எழுதப்
போறேன்.\"\
\
\
**\"**அபர்ணா! நான் சொன்னது யமுனாவோட ஒரு முகம் தான்.** **இன்னும் நீ யமுனாவைப் பத்தி
தெரிஞ்சுக்கணும்னா, நீ ஆனந்தியைப் போய்ப் பாரு. அப்பதான் நீ யமுனாவை இன்னும் நல்லா
புரிஞ்சுக்க முடியும்.\"\
\
\
\"அவங்க யாரு ஆண்ட்டீ?\"\
\
\
\"ஆனந்தி யமுனாவோட பொண்ணு மாதிரி. நான் அவளோட அட்ரஸ் தரேன். நீயே போய்ப் பேசிப்
பாரு!\"\
\
\
**ஆனந்தியின் முகவரியை வாங்கிக் கொண்டு, பூர்ணிமாவிடம் நன்றி சொல்லி விட்டு அபர்ணா
புறப்பட்டாள்.\
\
\
ஆனந்தியை தொலைபேசியில் தொடர்பு கொண்டு பேச, அவள் அன்று மாலை வருமாறு அபர்ணாவை
அழைத்தாள்.\
\
\
அபர்ணா செல்லவும், ஆனந்தி அவளை வரவேற்று, தன் வீட்டுக்குள் அழைத்துச் சென்றாள்.\
\
\
\"யமுனா மேடம் பத்தி நீங்க எழுதப் போறது எனக்கு ரொம்ப சந்தோஷம்.\"\
\
\
அபர்ணா புன்னகைத்தாள்.\
\
\
\"பூர்ணிமா ஆண்ட்டீ தான் எனக்கு உங்களைப் பத்தி சொன்னாங்க. அதான் உங்க கிட்ட பேசிட்டுப்
போகலாம்னு வந்தேன்.\"\
\
\
\"**எனக்கு வாழ்க்கை அமைச்சுக் கொடுத்தவங்களே யமுனா மேடம் தான். நான் அவங்களை என்னோட
அம்மா ஸ்தானத்துல வைச்சு வணங்கறேன். இந்த ஃபோட்டோவைப் பார்த்தாலே உங்களுக்குப்
புரியும்.\"\
\
\
என்று ஆனந்தி சுட்டிக் காட்டியது அவளுடைய திருமணத்தில் எடுக்கப்பட்ட புகைப்படம். அவளும்
அவள் கணவரும் மணமாலைகளுடன் இருக்க, உடன் யமுனா மேடமும் இருந்தார்.\
\
\
\"எனக்கு வாழ்க்கையிலே ஒரு நம்பிக்கை கொடுத்து வாழக் கற்றுக் கொடுத்தது யமுனா மேடம்
தான். என் கல்யாணத்தையும் அவங்க தான் செஞ்சு வைச்சாங்க.\"\
\
\
**ஆனந்தி தன்னைப் பற்றி சொல்ல ஆரம்பித்தாள்:\
\
\
\"**அப்ப மேடம் கோயமுத்தூர் கவர்மெண்ட் காலேஜ்ல ஹெச். ஓ.டி.யா வொர்க் பண்ணிட்டு
இருந்தாங்க. நான் அங்க தான் படிச்சுக்கிட்டிருந்தேன். படிப்புல எப்பவும் நான் ஃபர்ஸ்ட்.
அதோடு என் அப்பா, அம்மாக்கு நான் ஒரே பொண்ணு. ஆசையா எனக்கு பாட்டு, டான்ஸ் எல்லாம்
சொல்லிக் கொடுத்தாங்க. எனக்கும் அதுலே ரொம்ப ஆர்வமுண்டு. காலேஜ்ல நான் கல்சுரல்
அஸோஸியேஷனுக்கு செகரெட்டரி. அதனால மேடமுக்கும் மத்த எல்லா லெக்சரஸ் எல்லாருக்கும் என்னை
ரொம்ப பிடிக்கும்.\
\
\
இப்படி சந்தோஷமா போயிட்டிருந்த என் லைஃப் திடீர்னு தடம் மாறிடிச்சு. நான், அப்பா, அம்மா
மூணு பேரும் போயிட்டிருந்த ஆட்டோ மேல ஒரு லாரி மோதிடிச்சு. எங்கப்பா, அம்மா - ரெண்டு
பேரும் அந்த விபத்துல என்னை அநாதை ஆக்கிட்டு போயிட்டாங்க.\"\
\
\
**சொல்லும் போதே ஆனந்தியின் குரல் தழுதழுத்தது. கண்கள் பனித்தன.\
\
\
\"ஐ\'ம் ஸாரி\" என்று அபர்ணா சொல்லவும், ஆனந்தி தன்னை கட்டுப்படுத்திக் கொண்டாள். மேலும்
தொடர்ந்தாள்:\
\
\
\"**இளவரசி மாதிரி இருந்த நான் திடீர்னு அநாதை ஆயிட்டேன். எங்கப்பா அம்மா அந்தக்
காலத்திலேயே கலப்புத் திருமணம் செய்தவங்க. அதனால சொந்த பந்தம் யாரோடும் தொடர்பில்லே.
தனிமரமா வாழ வகை தெரியாம, சாகவும் முடியாம தவிச்சுக்கிட்டிருந்தேன். அப்ப தான்
நடந்ததைக் கேள்விப்பட்டு யமுனா மேடம் என்னைப் பார்க்க ஆஸ்பிடலுக்கு வந்தாங்க. என்னைப் பத்தின
எல்லா தகவல்களையும் தெரிஞ்சுக்கிட்டாங்க.\
\
\
\"இனிமே உனக்குத் துணையா நான் இருக்கேன், ஆனந்தி. கவலைப்படாதே, தைரியமா இரு\"
அப்படின்னு ஆறுதல் சொன்னாங்க.\
\
\
சொன்னது போலவே அவங்க தான் என் படிப்பை முடிக்க வைச்சாங்க. அவங்க சென்னை வந்தப்போ நானும்
அவங்களோட இந்த ஊருக்கு வந்திட்டேன். இங்கேயே எனக்கு வேலையும் கிடைச்சுது. எங்க ஆஃபிஸ்லே
என் கூட வொர்க் பண்ணற கார்த்திக் என்னை கல்யாணம் செய்துக்க ஆசைப்பட்டார். மேடம் தான் எங்க
கல்யாணத்தை நடத்தி வைச்சாங்க.\
\
\
மாதா, பிதா, குரு, தெய்வம்னு சொல்லுவாங்க. எனக்கு இப்ப எல்லாமே அவங்க தான்.\"\
\
\
**(தொடரும்\.....)
