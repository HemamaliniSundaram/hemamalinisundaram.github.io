---
layout: post
title:  "உறவுகள் தொடர்கதை  அத்தியாயம் 11"
date:   2025-06-22 16:57:53 +0530
author: Hemamalini Sundaram
categories: articles
---

#  உறவுகள் தொடர்கதை - அத்தியாயம் 11 ! 

[[பாகம்
10]{.underline}](https://tamil.momspresso.com/parenting/aa71bb9e323d44a5b589be0617593389/article/urrvukll-tottrktai-attiyaaym-10-wull7y34li3o?utm_source=PCA_Whatsapp_Share&utm_medium=Share_Android)**அத்தியாயம் -
11\
\
கணவன் , மனைவிக்குள் ஏதாவதொரு விஷயத்தில் கருத்து வேறுபாடு ஏற்பட்டால், அதைப் பேசித்
தீர்த்துக் கொள்ள வேண்டும். இல்லாவிட்டால் யாராவது ஒருவர் விட்டுக் கொடுத்து சமரசம் செய்ய
வேண்டும் . அதைச் செய்யத் தவறி விட்டாலோ, அதுவே நீறு பூத்த நெருப்பாக உள்ளுக்குள் கனன்று
கொண்டேயிருக்கும். சில சின்ன பிரச்னைகளையும் பெரியதாக்கிக் காட்டும் ; பல புதிய
பிரச்னைகளையும் உருவாக்கும்**.\
\
அரவிந்தன் - சாந்தி நிலையும் அப்படித்தான் ஆனது. தான் சொன்னதை அவள் கேட்கவில்லையே என்று
அரவிந்தனுக்குக் கோபம். **அவள் வேலைக்குப் போவது கூட அவனுக்கு இப்போது இரண்டாம் பட்சம் ;
தான் சொன்னதை மதிக்காமல் தன் சொல்லை அலட்சியப்படுத்தி எதிர்க்கிறாள் என்பதே மனத்தில்
பதிந்திருந்தது .\
\
சாந்திக்கோ அரவிந்தனின் போக்கு புதிராக இருந்தது . தன் முடிவை அவள் மீது திணிக்க
முயன்றது அரவிந்தன் மீது எரிச்சலைக் கிளப்பியது.\
\
**\" **இவர்கள் வேலைக்குப் போ என்றால் போக வேண்டும் ; வேண்டாம் என்றால் வீட்டில் இருக்க
வேண்டும். எனக்கு எந்த உரிமையும் கிடையாதா ? வேலைக்குச் செல்பவள் நான் ; எனக்கே எந்தக்
கஷ்டமும் இல்லை ; இவருக்கு என்ன கஷ்டம் இருக்கிறது ?\" என்ற ரீதியில் சாந்தியின் சிந்தனை
இருந்தது.\
\
**அவ்வப்போது சின்னச் சின்ன சண்டைகள் எழுந்தன. சாந்தி வீட்டை ஒழுங்காகக் கவனிப்பதில்லை
என்று அரவிந்தன் குறை சொல்லத் தொடங்கினான். ஏழெட்டு மாதங்களுக்குப் பின் அரவிந்தன் மீண்டும்
நேரடியாகப் பேச்சைத் தொடங்கினான் .\
\
\" சாந்தி ! உன்னை மாதிரி பெண்கள் அவசியமே இல்லாமல் வேலைக்குப் போறதால தான், வேலை
அவசியம் கிடைக்க வேண்டிய ஆம்பளைகளுக்குக் கிடைக்கிறதில்லை. இது எப்ப தான் உங்களுக்குப்
புரியப்போகுதோ ?\"\
\
\" **இதுல எதுக்காக ஆண், பெண்ணுன்னு நீங்க வித்தியாசம் பார்க்கறீங்கன்னு தான் எனக்குப்
புரியமாட்டேங்குது . எந்த வேலையா இருந்தாலும், அந்த வேலைக்கேற்ற தகுதியும், அதை
ஒழுங்காச் செய்யற திறமையும் யாருக்கு இருக்கோ, அவங்களுக்குத்தான் வேலை கிடைக்கும்.\"\
\
\" அப்ப ஆம்பளைங்க தகுதி இல்லாதவங்க ; திறமை குறைஞ்சவங்கன்னு சொல்றியா ? \"\
\
\" நான் அப்படிச் சொல்லவே இல்லை ; நீங்களே அப்படி அர்த்தம் பண்ணிக்கிட்டா, அதுல எனக்கு
ஆட்சேபணையும் இல்லை. \"\
\
**அரவிந்தனுக்கு கோபத்தால் முகம் சிவந்து விட்டது .\
\
\" **சரி, என்ன சொன்னாலும் எதிர்த்துப் பேசறதுன்னு நீ தீர்மானம் பண்ணிட்டே ! உன்கிட்டே யார்
என்ன பேச முடியும் ?** \"\
\
\" நீங்க என்ன சொல்லி நான் கேட்கலை ? சும்மா இஷ்டத்துக்கு சொல்லாதீங்க \"\
\
\" சரி , இப்ப சொல்றேன் கேளு ! **வேலையை விட்டுட்டு வீட்டுல இருந்து ரஞ்சனியைக்
கவனிச்சுக்க !\"\
\
\" ரஞ்சனியை பத்து மாசம் சுமந்து பெத்தவ நான் ! அவளைக் கவனிக்க எனக்கு யாரும் சொல்லித்
தரவேண்டிய அவசியமில்லை .\"\
\
**\" **நானும் யாரோ இல்லை ; அவளோட அப்பா ! அந்த அக்கறையில தான் சொல்றேன். உனக்கு
வேலைக்குப் போய் வரவே நேரம் பத்தலை . நீ எங்க ரஞ்சனியைக் கவனிக்கிறே ? \"\
\
**\" **நாள் முழுதும் வீட்டுல இருந்து குழந்தையைக் கவனிச்சாதான் என் பாசத்தை நீங் க
ஒத்துக்குவீங்கன்னா, நான் பாசம் இல்லாதவளாகவே இருந்துட்டுப் போறேன். வேணும்னா நீங்க வீட்டுல
இருந்து நாள் முழுதும் ரஞ்சனியைப் பார்த்துக்குங்க. நம்ம குடும்பத்தை என் சம்பளத்துலேயே
நடத்த என்னால முடியும். \"\
\
\" பேசறது நீ இல்லை சாந்தி ! மாசா மாசம் சம்பளம் வாங்கறியே, அந்தப் பணம் கொடுத்த திமிர்
! இனிமே உன்னோட பணம் ஒரு பைசா கூட எனக்கும் என் பொண்ணுக்கும் வேண்டாம். அதை நீயே என்ன
வேணுமோ செய்துக்க. நான் எந்தக் கேள்வியும் கேட்கமாட்டேன் .\"\
\
**அரவிந்தன் தீர்மானமாய்ச் சொல்லிவிட்டு அங்கிருந்து சென்றான்.\
\
சாந்தி இப்படிக் கடுமையாய் பேசக்கூடியவள் என்று அரவிந்தன் எதிர்பார்க்கவில்லை. அவன்
மனத்தில் சாந்தியின் நிலை கொஞ்சம் கீழே இறங்கிவிட்டது.\
\
மாதாமாதம் அலமாரியில் சாந்தியின் சம்பளம் கவருடன் இருக்கும். அரவிந்தன் சொன்ன வாக்கைக்
காப்பாற்றினான். ஒருமுறை சாந்தி ஏதோ \'இன்கிரிமென்ட்\' வந்திருப்பதாக அவனிடம் சொன்னாள்.
அப்போதும்கூட அரவிந்தன் கவரைப் பிரித்துப் பார்க்கக்கூட இல்லை.\
\
**அந்தச் சம்பவத்திலேயே அவர்கள் இருவருக்கும் இடையே பெரிய இடைவெளி விழுந்துவிட்டது.
ரஞ்சனி தான் இருவரையும் இணைக்கும் பாலமாக இருந்தாள்.\
\
**ரஞ்சனி பள்ளிக்குச் செல்லத் தொடங்கிவிட்டாள். அம்மாவை விட அப்பா தான் அவளுக்குப்
பிடிக்கும். இரண்டு வருடங்கள் ஓடின. இதற்கு நடுவில் இரண்டு முறை அரவிந்தனுக்கு வேறு
ஊர்களுக்கு மாற்றல் வந்தது .\
\
\" **சாந்தியின் அலுவலகம் வேறெங்கும் கிளைகள் இல்லாதது . தான் மாற்றல் வாங்கினால்,
சாந்தி வேலையை விட்டுவிட நேரும் ; வீணாகப் பிரச்னைகள் உருவாகும் \" என்று அரவிந்தன்
மாற்றலை மறுத்துவிட்டான்.\
\
அதன் பிறகு மூன்றாவது முறையாக, பதவி உயர்வோடு கூடிய மாற்றல் வந்தது. பதவி உயர்வு
கொடுத்து அவன் அ லுவலகத்தின் சென்னைக் கிளைக்கு அவனை மானேஜராக மாற்றம்
செய்திருந்தார்கள்.\
\
அரவிந்தனுக்கு அந்த நாள் இன்னு ம் நினைவிருக்கிறது. எத்தனையோ வருடங்களின் கனவு
நினைவான நாள் அது !\
\
**அலுவலகத்தில் புகழ்மாலை , பாராட்டு மழை !\
\
\" உன் வயசுல யாரும் இதுவரை மானேஜர் போஸ்ட்டுக்கு வந்ததில்லை ; நீ ரொம்ப அதிர்ஷ்டசாலி !
\"\
\
\" எங்களுக்கு எல்லாம் பெரி..ய ட்ரீட் கொடுக்கணும், அரவிந்தா\....என்ன ?\
\
\"உங்க கடுமையான உழைப்புக்குக் கிடைச்ச சரியான பரிசு சார் , இது !\"\
\
விதவிதமான மனிதர்கள், விதவிதமான விமரிசனங்கள் !\
\
**ஆபீசுக்கு லீவு போட்டுவிட்டு, இனிப்புக் கடைக்குச் சென்றான். நான்கைந்து வகைகள் வாங்கிக்
கொண்டு வீட்டுக்குச் சென்றான்** .\
\
ரஞ்சனி அப்போது தான் பள்ளி முடிந்து வந்திருந்தாள். அரவிந்தனைப் பார்த்ததும் \"அப்பா !\"
என்று ஓடிவந்து காலைக் கட்டிக்கொண்டாள். இருவரும் கிளம்பி ஓட்டலுக்குச் சென்றனர்.
ரஞ்சனிக்கு ஐஸ்கிரீம், பொம்மை, புது டிரஸ் என்று மகளைத் திக்குமுக்காடச் செய்தான் அரவிந்தன்
.\
\
மாலையில் வீடு திரும்பிய போது சாந்தி வந்திருந்தாள் .\
\
**ரஞ்சனி நேராக சாந்தியிடம் ஓடி, \" அம்மா! நாமெல்லாம் சென்னை போகப் போறோம் தெரியுமா
? \" என்று உற்சாகமாய்க் கத்தினாள் .\
\
**சாந்தி மௌனமாக இருக்க, அரவிந்தன் \" எனக்கு டிரான்ஸ்ஃபர் வந்திருக்கு, சாந்தி \"
என்றான்.\
\
\" **அப்படியா சரி! நீங்க சென்னை போய்க்குங்க. என்னால வேலையை விட முடியாது \" என்றாள்
சாந்தி.\
\
அரவிந்தன் அதிர்ச்சியில் உறைந்து நின்றான்.\
\
**(உறவுகள் தொடரும்\...\...)
