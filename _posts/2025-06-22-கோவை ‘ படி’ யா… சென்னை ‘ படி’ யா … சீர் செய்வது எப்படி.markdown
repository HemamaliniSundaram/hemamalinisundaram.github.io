---
layout: post
title:  "கோவை ‘ படி’ யா… சென்னை ‘ படி’ யா … சீர் செய்வது எப்படி"
date:   2025-06-22 16:57:54 +0530
author: Hemamalini Sundaram
categories: articles
---

#  கோவை ' படி' யா....? சென்னை ' படி' யா ....? சீர் செய்வது எப்படி ? 

நம்ம தமிழ்மொழியோட இனிமை பத்தி புதுசா நான் ஒண்ணுமே சொல்ல வேண்டாம்......

நம்ம மகாகவி பாரதி அப்பவே சொல்லிட்டாரு இல்லியா ?

**" யாமறிந்த மொழிகளிலே தமிழ்மொழி போல் இனிதாவது எங்கும் காணோம்.."...அதுலயும்
பாருங்க, இதுல மதுரைத் தமிழ், நெல்லைத் தமிழ், எங்க கோவைத் தமிழ், சென்னைத் தமிழ்னு
ஒவ்வொரு ஊர் தமிழும் ஒவ்வொரு வகையில சிறப்பா இருக்கும்.**

**எனக்கு எல்லாத் தமிழும் பிடிக்கும்......தெரிஞ்சவங்களோ, தெரியாதவங்களோ யாரா
இருந்தாலும் அவங்க கிட்ட .ரொம்ப அன்பா, ரொம்ப மரியாதையா பேசுற எங்க கொங்குத் தமிழ்
ரொம்பவே பிடிக்குமுங்க.......!**

ஒவ்வொரு ஊர்லயும் பயன்படுத்தற வார்த்தைகள், அதன் அர்த்தம் எல்லாமே வித்தியாசமா இருக்கும்.
**நான் சென்னை மகள் ; கோவைக்கு மருமகள் ! அதனால பாருங்க, கல்யாணமான புதுசுல எங்க
புகுந்த வீட்டுல சில புது வார்த்தைகள் பயன்படுத்தும்போது அர்த்தம் புரியாம முழிப்பேன்.
அந்த மாதிரி சில வார்த்தைகள் ; ஓரியாடறது, ஒட்டுக்க, அளத்தி ரவுசு......இப்படி ஒரு
லிஸ்ட் போகும்ங்க.......**

**..ஓரியாடறது -- ரொம்ப நம்மை குழந்தைங்க அலைய வைச்சாங்கன்னா, என் மாமியார்
சொல்லுவாங்க .' என்னை ஓரியாட வைக்காத கண்ணு ! '**

**ஒட்டுக்க -- அப்படீன்னா ஒட்டுறது இல்லைங்க ...... ' ஒண்ணா வைக்கிறது' - " அதெல்லாம்
ஒட்டுக்க வைச்சா தான் மறக்காம இருக்கும் " ...... இந்த மாதிரி சொல்வாங்க ....**

ரவுசு, லொள்ளு -- இதெல்லாம் உங்களுக்கே தெரிஞ்சிருக்கும் !

இது மட்டும் இல்லாம, சில வார்த்தைகளுக்கே ஒவ்வொரு ஊரில ஒவ்வொரு அர்த்தம் இருக்கும். இது
என் தலைப்பொங்கல் அப்ப நான் கத்துக்கிட்டதுங்க.

பொங்கல் சீருக்கு என் புகுந்த வீட்டுல ஒரு படி அளவுக்கு பொங்கல் வைக்கிற மாதிரி வெங்கலப்
பானை, மத்த பொருட்கள் வாங்கித் தரச் சொல்லி இருந்தாங்க. என் அப்பா கேரளாலேர்ந்து சென்னை
வந்து செட்டில் ஆனவர். என் புகுந்த வீட்டு ஆளுங்க மதுரைலேர்ந்து வந்து கோயமுத்தூர்ல
செட்டில் ஆனவங்க. இதுல என்ன இருக்குன்னு நினைக்காதீங்க....... இதுல தான் விஷயமே
இருக்கு !

**இந்த ' படி' அப்படிங்கிறதுக்கு சென்னைல ஒரு அளவு ; கோவைல ஒரு அளவு போல !
கோவையோட ' படி ' அளவுங்கிறது சென்னை ' படி' யில நாலுல ஒரு பங்கு !
சரிங்களா...?**

**எனக்கு அப்ப இது பத்தி ஒண்ணுமே தெரியாது .... ( இப்பவும் தெரியாது......நான்
கணக்குல ரொம்ப ' வீக் ' அதனால இதெல்லாம் எனக்கு அத்துப்படி ஆகல..... )**

எங்கப்பா நான் சொன்னதை கேட்டுக்கிட்டு , " ஒரு படியா ? எதுக்கும் நீ இன்னோரு தடவை
கேட்டுட்டு எனக்கு சொல்லு ' னு சொன்னாங்க .

நான் மறுபடி என் புகுந்த வீட்டுல கேட்டப்பவும் அவங்க ' ஒரு படி அளவு தான் வேணும்னு
சொல்லிட்டாங்க .

**எங்கப்பாக்கு மனசு, கை எல்லாமே பெரிசு.......யாருக்கு எது செய்யறதுன்னாலும்
நிறைவா செய்வாரு . அதுலயும் எனக்குன்னா இன்னும் ஸ்பெஷல் ....! அதனால் எங்கப்பாவும் அதே
மாதிரி பெரீ....ய சைஸ் பானை வாங்கிட்டு வந்து பொங்கல் சீர் வைச்சார் பாருங்க,......**

**இப்ப எங்க புகுந்த வீட்டுல அவங்க முழிக்கிறாங்க....**

" **எதுக்கு இவ்வுளோ பெரிசா பொங்கல் பானை வாங்கியிருக்கீங்க ? "**

" நீங்க தானே இந்த அளவு சொன்னீங்க ? ......"

" **இல்லையே......நாங்க ஒரு படி அளவு தானே சொன்னோம்......அது இவ்வுளோ பெரிசு
இல்லையே ? '**

**" எங்க வழக்கப்படி இது தானே ஒரு படி ..."**

**" இந்த அளத்திக்கு ( அளவு ) எங்க பக்கம் ' பக்கா படி'ன்னு சொல்லுவோம். படிங்கிறது
இதுல நாலுல ஒரு பங்கு அளவு தான் வரும்...."**

" **அப்படியா ? எங்க பக்கம் இதைத்தான் ஒரு படின்னு சொல்லுவோம். நானும் அதான்
யோசிச்சேன்.....' என்னடா இவ்வுளவு பெரிசா கேட்கறாங்களேன்னு, சரி உங்களது பெரிய
குடும்பம், அதான் கேட்கறீங்க போலன்னு நினைச்சிட்டேன்...."**

' அப்பா என்னை இன்னொரு முறையும் சரியா கேட்டுச் சொல்லச் சொன்னாரு; அதான் நானும் இன்னொரு
முறையும் கேட்டேன்....."

**நானும் என் பங்கு விளக்கத்தைச் சொல்ல, இந்தக் குழப்பத்துக்கு வட்டார வழக்கு காரணம் என்பதை
இப்படியாக தெரிந்து கொண்டேன். இதனால எங்கப்பா செய்த ' பொங்கல் சீர் ' பானை எங்க உறவுகள்
நடுவுல ரொம்ப பிரபலமாயிடுச்சு !**

**என் பதிவு எப்படின்னு மறக்காம சொல்லுங்க தோழிகளே, நன்றி ! மறுபடி சந்திப்போம் !**
