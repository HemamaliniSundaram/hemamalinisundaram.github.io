---
layout: post
title:  "எனக்குத் தமிழ் இலக்கியம்"
date:   2025-06-22 17:14:51 +0530
author: Hemamalini Sundaram
categories: stories
---

**எனக்குத் தமிழ் இலக்கியம், தமிழர் நாகரிகத்தில் மிகுந்த ஆர்வம் உண்டு. அதனால் காலச்
சக்கரம் கிடைத்தால், அதில் ' பட்டினப்பாலை ' காட்டும் கடந்த காலம் நோக்கி பயணிப்பேன்.
இப்போதைய பூம்புகார் தான் அந்த நாளைய ' காவிரிப்பூம்பட்டினம் ' . அந்த நகரில்
நடைபெறுவதாக பட்டினப்பாலை' என்ற சங்க இலக்கியம் காட்டும் நாளங்காடி, அல்லங்காடி முதலிய
பலவகை அங்காடிகளையும், பார்த்து மகிழ்வேன். யவனர், கிரேக்கர் முதலியோருடன் அங்கு
பழந்தமிழர் வணிகம் நடத்தும் அழகையும், துறைமுகத்தில் அணிவகுத்து நிற்கும் பெரும்
கப்பல்களையும் கண்டு பெருமிதம் கொள்வேன். இலக்கியங்களில் விவரிக்கப்பட்ட ஏழடுக்கு
மாளிகைகளையும், பழந்தமிழரின் கட்டிடக்கலையையும் நேரில் கண்டு வியந்து ரசிப்பேன். '
வாழ்ந்தோம், மறைந்தோம் ' என்று முடிந்து விடாமல் , கலை, இலக்கியம் இவற்றில் மிக உயர்ந்த
நிலை அடைந்து, அதை நமக்காகவும் பாதுகாத்துத் தந்த நம் முன்னோர்களை நேரில் சந்தித்ததில்
பெரும் மனநிறைவு கொள்வேன் !**
