---
layout: post
title:  "பறக்கும் கம்பளம்  ஞாபகம் இருக்கா"
date:   2025-06-22 16:57:54 +0530
author: Hemamalini Sundaram
categories: articles
---

#  \' பறக்கும் கம்பளம் \'\.... ஞாபகம் இருக்கா ? 

அட \....இன்னைக்கு தலைப்பு வானொலியா ?!\
\
தலைப்பபைப் பார்த்தவுடனே எனக்கு அப்படி ஒரு சந்தோஷம்‌‌. சின்ன வயசு ஞாபகம் வருது\....!\
வாங்க ஒரு ஃப்ளாஷ்பேக் பார்க்கலாமா ?\
\
பிண்ணனி இசைக்கு உங்களுக்கு பிடிச்ச விவிதபாரதியின் வர்த்தக ஒலிபரப்பு இல்லைன்னா இலங்கை
ஒலிபரப்பு கூட்டுத்தாபனம் \.....இதைக் கற்பனை பண்ணிக்கோங்க\...!\
\
\
என்னோட சின்ன வயசுல இப்ப இருக்குற மாதிரி youtube ஃபோன்னு எதுவுமே கிடையாது அப்ப
எங்களுக்கு இருந்த ஒரே பொழுதுபோக்கு புக்ஸ் படிக்கிறதும் ரேடியோ கேக்குறதும் தான்.
அதனால ஸ்கூல் படிக்கும் போது ஞாயிற்றுக்கிழமை மதியம் \'வானொலி அண்ணா\' கூத்தபிரான்
கதைகளெல்லாம் தவறாம உட்கார்ந்து கேட்போம் . அதுல \"பறக்கும் கம்பளம் அப்படின்னு ஒரு தொடர்
வந்தது . அது ரொம்ப நல்லா இருக்கும் அதுல வர்ற காட்சிகள் எல்லாம் நாமே கற்பனை பண்ணி
ஒருத்தருக்கு ஒருத்தர் பேசிட்டு சேர்ந்து கதை கேட்டது ரொம்ப சந்தோஷமான நினைவுகள்.\
\
அதற்குப் பிறகு நான் கல்லூரி வந்த சமயம் ரேடியோவில் ஃஎப்.எம் சானல் எல்லாம் வர
ஆரம்பிச்சிருச்சு . ஒரு சின்ன பாக்கெட் டிரான்சிஸ்டர் வாங்கிட்டோம்\...! கல்லூரி
முடிச்சுட்டு வீட்ல இருந்தேன். எப்பவும் ரேடியோவும் கையுமா தான் இருப்பேன்..!\
அப்போ பிரியா விஷன் \" பிரியமான நேரம் \' அப்படின்னு ஒரு நிகழ்ச்சி காலைல 8 மணிக்கு
ஒளிபரப்பாகும் அந்த நிகழ்ச்சியில் நான் கலந்துகிட்டு கவிதைகள் எழுதி நிறைய பரிசுகளும்
வாங்கியிருக்கேன் . என்னோட எழுத்தார்வத்துக்கு அது ரொம்ப உறுதுணையா
இருந்தது\...பிரபலங்களுக்கு - இசைஞானி இளையராஜா வைரமுத்து பாடும் நிலா பாலு
மாதிரி சினிமா பிரபலங்கள் \..... அப்புறம் மகாகவி பாரதியார் பிறந்தநாள், சுதந்திர
தினம், தீபாவளி அந்த மாதிரி நாட்களுக்கு விசேஷமா சில நிகழ்ச்சிகள் அறிவிப்பு பண்ணி
அதுக்கு போட்டி நடத்துவாங்க அப்புறம் நம்ம ரிலேட்டிவ்ஸ், பிரெண்ட்ஸ் எல்லாருக்கும்
பிறந்தநாள், திருமண நாள் வாழ்த்து - எழுதி அனுப்பினா இதெல்லாம் சொல்லுவாங்க. அப்ப
இருந்த சோஷியல் மீடியானு வைச்சிக்குங்களேன்..!\
பெரும்பாலும் நான் அந்த காலகட்டத்தில் என்னோட பிரெண்ட்ஸ், ரிலேடிவ்ஸ் எல்லாருக்குமே அதில்
பிறந்தநாள் வாழ்த்து போட்டு இருக்கேன் நிறைய போட்டிகளில் கலந்துக்கிட்டு அதுக்குண்டான
பரிசா 500 ரூபாய் மதிப்புள்ள புத்தகங்கள் கொடுத்தாங்க எனக்கு அப்படி ஒரு சந்தோஷம் !!
விதவிதமான தலைப்புகளில் நிறைய புக்ஸ் !\
எனக்கு புக்ஸ் பிடிக்கும்ங்கிறதுனால ரொம்ப சந்தோஷமாவே அந்த பரிசு வாங்கிட்டு வீட்டுக்கு
வந்தோம் !\
\
வானொலியை ரெண்டு விதமாவும் நான் ரசிச்சு இருக்கேன். ஏதோ சில வேலைகள் செய்யும்போது
அது பாட்டுக்கு பாடிட்டு இருக்கும் : கேட்டுக்கிட்டே நான் என் வேலையை செய்வேன் ; வானொலி
கேட்டுக்கிட்டே ஹோம் ஒர்க் எழுதியிருக்கேன். சில வேலைகள் தொடர்ச்சியாக செய்யும்போது
போரடிக்கும்\... அந்த மாதிரி வேலை எல்லாம் ரேடியோ கேட்டுட்டு செய்தா அலுப்பு
இருக்காது \...! ( அதனால் தான எல்லா டீக்கடைகள்லயும் பாட்டு போடறாங்க..‌‌.)\
\
இன்னொரு விதம் நம்ம தனிமையில அதை ஒரு துணையா வச்சிக்கிட்டு அனுபவிக்கிறது ! அந்த
மாதிரியான சில இனிமையான நினைவுகளும் எனக்கு இருக்கு எங்க வீட்ல மொட்டை மாடியில்
உட்கார்ந்துகிட்டு ராத்திரி நேரத்துல தி.ஜாவோட \' மோகமுள்\' கதை வாசிக்கிறதை
கேட்டிருக்கேன்.. இப்போ இருக்கிற ஆடியோ புக்ஸ் மாதிரி அப்ப வானொலியில் புதினம்
வாசிப்பாங்க.‌.. நாம அதை நைட்டு உட்கார்ந்து கேட்கும் போது அது ஒரு தனி உலகத்துக்கே
நம்மளை கூட்டிட்டு போயிடும் .\
\
அதே போல் ராஜா சாரோட மெலோடிஸ்\...! இரவின் தனிமையில் அந்தப் பாடல்களை வானொலியில்
கேட்கிறது அப்படி ஒரு சுகமான அனுபவம்..! \.... இதுவும் வானொலி கொடுத்த மறக்க
முடியாத இனிமையான தருணங்கள் தான் !!\
\
கண்ணைக் கெடுக்காமல், நம்ம வேலையையும் கெடுக்காமல் நம்மை உற்சாகப்படுத்தறது வானொலி
மட்டும் தான்.‌‌..சரி தானே ஃப்ரெண்ட்ஸ் !
