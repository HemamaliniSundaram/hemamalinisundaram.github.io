---
layout: post
title:  "யமுனா  அத்தியாயம் 6"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 6 ! 

[[பாகம்
5]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-5-1jc3sakgptzr?utm_source=AD_Whatsapp_Share&utm_medium=Share_Android)**யமுனா
மேடம் சமையலறைக்குள் செல்வதை அபர்ணா வியப்புடன் பார்த்தாள்**.\
\
\
ப்ரீதா, **\"மேடம் எல்லாம் சரியா இருக்குதானு செக் பண்னின அப்புறம் தான் எங்களை சாப்பிடக்
கூப்பிடுவாங்க**\" எனவும்,\
\
\
**அபர்ணாவின் மனதில் யமுனா மேடம் அந்த மாணவிகளின் தாய் ஸ்தானத்துக்கு உயர்ந்தார்.\
\
\
**மறுநாள் சமையலுக்கு மெனு சொல்லிவிட்டுத் திரும்பிய யமுனா, அறை வாசலில் அபர்ணாவைக்
கண்டு சிரித்தார்.\
\
\
\"இங்கேயும் வந்திட்டீங்களா? இதுதான் எங்க வீட்டுச் சமையலறை. இவங்க தான் ஹெட்குக்.\"\
\
\
என்று சமையல் அம்மாளை அறிமுகப்படுத்தினார்.\
\
\
**சமையல் அறையில் சுத்தம் என்றால் படுசுத்தமாக இருந்தது. அழுக்கு, பிசுக்கு இல்லாமல்
மேடை பளபளத்தது. டிபன் மூடி வைக்கப்பட்டிருந்தது. அலம்பி வைக்கப்பட்ட பாத்திரங்கள் அழகாக
அடுக்கி வைக்கப்பட்டிருந்தன.\
\
\
\"கிச்சனை ரொம்ப நீட்டா வைச்சிருக்கீங்க**\"\
\
\
தன் மனதில் தோன்றியதை அபர்ணா பளிச்செனக் கூறினாள்.\
\
\
\"எல்லாம் தங்கத்தோட இன்சார்ஜ் தான்\"\
\
\
மேடம் கூறவும் தங்கம் கூச்சத்தால் நெளிந்தாள்.\
\
\
\"சரி,ஹாஸ்டலை சுத்திப் பார்த்துட்டு வாங்க\" என அபர்ணாவை ஆயாவுடன் மேடம் அனுப்பி
வைத்தார்.\
\
\
\"உங்க ஹாஸ்டலை பார்த்தா, எனக்கே இங்க வந்து தங்கிடலாம்னு ஆசையா இருக்கு ஆயா\" அபர்ணா
கூறவும் ஆயா பெருமையுடன் கூறினார்.\
\
\
\"யமுனாம்மா கூட இருக்க கொடுத்து வைச்சிருக்கணும்\" என்றவர்,\
\
\
\"**அம்மாடீ! நீ காலேசு பத்தி எழுத வந்திருக்கேனு நம்ம புள்ளைங்க சொல்லிச்சு. ரொம்ப
சந்தோஷம். அப்படியே யமுனாம்மாவோட தங்கமான குணத்தைப் பத்தியும் நாலு வரி
எழுதிடும்மா**\"\
\
\
\"அவங்க வந்த பிறகு காலேஜையே மாத்திட்டாங்கனு எல்லாரும் பேசிக்கிறாங்க. அதைச்
சொல்றீங்களா, ஆயா?\"\
\
\
\"**அது மட்டுமில்லைமா; புள்ளைங்க மேலே என்ன அக்கறையா இருக்காங்க, தெரியுமா? போன
வாரம் நம்ம ஹாஸ்டல்ல ஒரு புள்ளைக்கு உடம்பு சரியில்லை; நாலு நாளா ஜூரம்; யமுனாம்மா
எப்படிக் கவனிச்சுக்கிட்டாங்கன்னு தெரியுமா? தினம் டாக்டரம்மா வரச் சொல்லி, ஹ்ம்\....அந்தப்
புள்ளைக்கு சரியாகற வரை இவங்களுக்கு சோறு, தண்ணி இறங்கலைன்னா பாரும்மா. நானும்
இத்தினி வருஷமா ஆயாவா இருக்கேன்; இப்படி ஒருத்தங்களைப் பார்த்ததே இல்லை**.\"\
\
\
\"பார்த்தா ரொம்ப கண்டிப்பா, கறாரா இருப்பாங்க போல தெரியுது?\"\
\
\
\"பழகிப் பாருங்கம்மா, தங்கம் போல மனசுன்னு நீங்களே சொல்லுவீங்க\"\
\
\
பேசிக்கொண்டே அவர்கள் மீண்டும் வரவேற்பறைக்கு வந்தார்கள்.\
\
\
அபர்ணா மேடத்திடம் விடைபெற்றுக் கிளம்பினாள்.\
\
\
\*\*\*\*\*\*\*\*\*\*\*\*\*\*\*\*\*\*\*\*\
அபர்ணா வீடு திரும்பியதும் அம்மா அவளை ஆவலுடன் வரவேற்றார்.\
\
\
\"வா, அபர்ணா! பேட்டி கிடைச்சுதா?\"\
\
\
\"**இல்லேம்மா; பேட்டி கிடைக்கலே. ஆனா, அவங்களைப் பத்தி பல விஷயங்களைத் தெரிஞ்சுக்க
முடிஞ்சுது.\"\
\
\
**\"என்ன ஆச்சு? பேட்டி தர முடியாதுன்னு சொன்னாங்களா?\"\
\
\
\"**அந்தக் காரணத்தைக் கேட்டா நீயும் ரொம்ப ஆச்சரியப்படுவேம்மா. ஏன்னா, பேட்டி எடுக்கிற
அளவு பெரிய சாதனை ஏதும் தான் செய்யலை, அதனால இது அவசியமே இல்லைனு தீர்மானமா
சொல்லிட்டாங்க.\"\
\
\
\"இந்தக் காலத்துல இப்படி ஒரு மனுஷியா? தனக்குத் தானே பிறந்தநாள் வாழ்த்து, திருமணநாள்
வாழ்த்து அப்படின்னு பத்திரிகை மூலமா வாழ்த்திக்கிட்டு விளம்பரம் தேடிக்கிற உலகம் இது.
இதுல பேட்டி எடுக்கப் போன உங்கிட்டே இப்படி சொல்லியிருக்காங்க. அபர்ணா, நிஜமாவே அவங்க
ஒரு வித்தியாசமான பெண்மணினு தான் எனக்கும் படுது.\"\
\
\
**\"அம்மாவும் பெண்ணுமா யாரைப் பத்தி பேசிட்டிருக்கீங்க?\"\
\
\
அப்பா கேட்டபடியே அவர்கள் பேச்சில் கலந்துகொண்டார்.\
\
\
அபர்ணா சுருக்கமாக யமுனா மேடம் பற்றித் தான் கேள்விப்பட்ட தகவல்களையும், அன்று பேட்டி
எடுக்கச் சென்ற தன் அனுபவத்தையும் கூறினாள்.\
\
\
\"அப்புறம் என்ன செய்யறதுன்னு பார்த்தேன்; சரி, காலேஜ் பத்தின கட்டுரையா எழுதறேன்னு
சொல்லி அவங்களோடேயே காலேஜ் ஹாஸ்டலுக்குப் போனேன். எல்லாருக்கும் அவங்களை ரொம்பப்
பிடிச்சிருக்கு.\"\
\
\
**\"அபர்ணா, அதிகாரத்துல இருக்கிறவங்க யாரோ அவங்களை எல்லாருக்கும் பிடிச்சுதானே
ஆகணும்?\"\
\
\
அப்பாவின் கேள்வியின் அர்த்தத்தை அபர்ணா உணர்ந்து கொண்டாள்.\
\
\
\"நீங்க சொல்றது ரொம்ப கரெக்ட்பா. இந்த விஷயத்துல நான் அந்த மாதிரிப்பட்டவங்க கிட்ட
பேசலே. அங்க ஹாஸ்டல்ல வேலை செய்யற ஆயா கிட்ட பேசினேன்; தானே முன்வந்து மேடத்தைப் பத்தி
எழுதுங்கன்னு என் கிட்ட கேட்டுக்கிட்டாங்க.\"\
\
\
**\"**அப்படின்னா இது உண்மையான அன்புதான்; அடிமட்டத்துல இருக்கிறவங்க எப்பவுமே
யாருக்குமே பயப்பட மாட்டாங்க. மனசில உள்ளதை படார்னு சொல்லிடுவாங்க.\"\
\
\
\"ஆமாம்பா, அவங்க அன்புக்குக் காரணமும் எனக்குப் புரிஞ்சுது. மேடம் எல்லாரையும் ஒரே
மாதிரி மரியாதையா நடத்தறாங்க; சமையல்கார அம்மா லக்ஷ்மி, இன்சார்ஜ் தங்கம், ஆயா கனகம்,
வாட்ச்மேன் வடிவேல் - எல்லாரையும் அவங்கவங்களை தனிப்பட்ட மனுஷங்களா மரியாதையா
நடத்தறாங்க; நல்லா பாராட்டி வேலை செய்ய வைக்கிறாங்க; ஸ்டூடண்ட்சும் அதனால அவங்க கிட்ட
மரியாதையோட நடந்துக்கிறாங்க.\"\
\
\
**\"சரி அபர்ணா! இத்தனை நல்லவங்களா இருக்கிறவங்க இப்படி பேட்டி கொடுக்க மாட்டேன்னு
சொல்லிட்டாங்களே, இப்ப நீ என்ன செய்யப் போறே?\"\
\
\
\"அதாம்மா நானும் யோசனை செய்துக்கிட்டு இருக்கேன், எனக்கென்னவோ அவங்களைப் பார்த்ததுல
இருந்து கண்டிப்பா அவங்க பேட்டியை வெளியிடணும்னு ஒரு எண்ணம் வந்திடுச்சு. ஆனா, அதுக்கு
எப்படி அவங்களை சம்மதிக்க வைக்கிறதுன்னு தான் யோசிக்கிறேன்.\"\
\
\
\"ஏன் அபர்ணா, அவங்களைச் சேர்ந்த சொந்தக்காரங்களோ, ஃப்ரெண்ட்ஸோ இருந்தா, அவங்க மூலமா ட்ரை
பண்ணேன்?\"\
\
\
அப்பா கூறவும் அபர்ணாவின் முகம் மலர்ந்தது.\
\
\
\"ஆமாம் அபர்ணா, நம்ம ப்ரியா சொல்லிட்டிருப்பா, அவ கிளாஸ்மேட்டோட அம்மா தான் மேடத்தோட
க்ளோஸ் ப்ரெண்டாம்; அவங்க கிட்ட வேணா பேசிப் பாரேன்.\"\
\
\
\"**அது தாம்மா சரியா வரும். நான் இப்பவே போய் ப்ரியா கிட்ட அவங்க அட்ரஸ், போன் நம்பர்
எல்லாம் வாங்கிட்டு வரேன். இன்னும் நாலு நாளைக்குள்ள யாரைப் பத்தி எழுதப் போறோம்னு
எடிட்டர் சார் கிட்ட சொல்லிடணும்.\"\
\
\
**(தொடரும்\....)
