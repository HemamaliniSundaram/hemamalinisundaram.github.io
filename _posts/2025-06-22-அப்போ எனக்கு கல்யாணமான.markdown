---
layout: post
title:  "அப்போ எனக்கு கல்யாணமான"
date:   2025-06-22 17:14:50 +0530
author: Hemamalini Sundaram
categories: stories
---

**அப்போ எனக்கு கல்யாணமான புதுசு. நான் எல்லாத்தையும் எடுத்த இடத்துல சரியா
வைச்சுடுவேன். எதுவுமே இடம் மாறி இருக்காது. சமையலறையில் அதே போல எல்லாப்
பருப்புகளையும் ஒரே மாதிரி பேர்ல்பெட் பாட்டில்கள்ல போட்டு வரிசையா வைச்சிருந்தேன்.
ரெண்டு நாள் எங்கம்மா வீட்டுல தங்கிட்டு இரவு வந்தேன். மறுநாள் காலையில எப்பவும் போல
டப்பாலேர்ந்து பருப்பை எடுத்து குக்கர்ல வேகப்போட்டு சாம்பாரும் வைச்சுட்டேன்.
சாப்பிடும்போது என் கணவர் ' என்ன டேஸ்ட் வேற மாதிரி இருக்கு ? 'னு கேட்க, கிச்சன்ல போய்
பார்த்தா, துவரம்பருப்பு டப்பாவும், கடலைப்பருப்பு டப்பாவும் இடம் மாறி இருக்கு !! என்
மாமியார் சமைச்சுட்டு இடம் மாத்தி வைச்சிருக்காங்க; நான் அதைக் கவனிக்காமல் காலை நேர
அவசரத்துல அப்படியே கைவழக்கமா போட்டு சமைச்சிருக்கேன் !**
