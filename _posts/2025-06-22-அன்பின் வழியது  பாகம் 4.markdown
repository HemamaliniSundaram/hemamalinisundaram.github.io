---
layout: post
title:  "அன்பின் வழியது  பாகம் 4"
date:   2025-06-22 16:57:53 +0530
author: Hemamalini Sundaram
categories: articles
---

#  \' அன்பின் வழியது - பாகம் 4 ! \' 

[[பாகம்
3]{.underline}](https://tamil.momspresso.com/parenting/aa71bb9e323d44a5b589be0617593389/article/annnpinnn-vllliytu-paakm-3-vl62hqn9zu56?utm_source=PCA_Whatsapp_Share&utm_medium=Share_Android)

சகுந்தலா பாத்ரூமில் வழுக்கி விழுந்து விட்டார். காலில் பலத்த அடி...எலும்பு முறிவு !
ஏற்கனவே அவருக்கு பி.பி, சுகர் எல்லாம் உண்டு . இப்போது கூடவே ஒருவர் இருந்து எல்லாம்
செய்துவிட வேண்டிய நிலை !

ஆனந்தி இரண்டு மாதங்கள் பராமரித்தாள்; அதற்கு மேல் அவளால் முடியவில்லை.

'இன்னும் இரண்டு ஆபரேஷன் செய்ய வேண்டும்; அதற்குப் பிறகும் ஏழெட்டு மாத சிகிச்சைக்குப்
பிறகு தான் அவரால் தனியாக இயங்க முடியும் " என்று மருத்துவர்கள் சொல்லி விட்டனர்.

" **ஏழெட்டு மாசமா..? ம்ஹூம்.....என்னால முடியாது ! என் வீட்டையே என்னால கவனிக்க
முடியல....இதுல ஏழெட்டு மாசம் உன்னை எப்படி கவனிக்க....? '**

**ஆனந்திக்குத் தேவையிருந்த சமயம், தான் அவள் வீட்டில் சென்று கிட்டத்தட்ட ஒரு வருஷம் போல
தங்கி இருந்ததும், மீண்டும் வருவதற்குள் மல்லியின் வாழ்வில் ஏற்பட்டிருந்த மாற்றமும்
சகுந்தலாவின் மனதில் ஓடியது.**

ஆனாலும், மகள் மீது முழுவதுமாக குற்றம் சொல்லவும் அந்தத் தாய்மனது இசையவில்லை ! அவளும்
எப்படி தான் சமாளிப்பாள், பாவம் ? உடல் உபாதைகள் தீர்க்கக் கூட ஒருவர் துணை வேண்டும் என்ற
இந்த நிலைக்கு இறைவன் என்னை ஆளாக்கி விட்டானே ? தன்னையும் இறைவனையும் நொந்தபடி கண்ணீர்
விடுவதைத் தவிர, சகுந்தலாவால் வேறெதும் செய்ய முடியவில்லை.

மகள், மகனோடு பேசி, இருவருமாக ஒரு முடிவெடுத்த பின்னர், கணேஷ் இந்தியாவுக்கு
வந்தான். ஒரு வாரம் தன் அம்மாவைக் கவனித்தான்.

பின் பேச்சோடு பேச்சாக ஒரு நாள் ஆரம்பித்தான்:

' **அம்மா , இந்த நிலைமை உங்களுக்கு வந்திருக்கக் கூடாது ! ஏதோ வந்திருச்சு ! இப்ப
நாம இதை ஃபேஸ் பண்ணித் தான் ஆகணும் ! '**

அவன் எதற்கோ பீடிகை போடுகிறான் என்பதை சகுந்தலா புரிந்துகொண்டு, தன்னைத் தானே மனதளவில்
தயார்ப்படுத்திக் கொண்டார்.

' இப்ப என்னால உங்களை என் கூட கூட்டிட்டுப் போக முடியாது . அக்காவாலயும் உங்களை தனியா
வைச்சு கவனிக்கிறது சிரமம். அதனால உங்களுக்கு உடம்பு குணமாகிற வரை, சென்னையில் ஒரு
ஹோம் இருக்கு. அதுல நீங்க தங்கியிருக்கலாம்னு நாங்க முடிவு பண்ணியிருக்கோம். '

**முடிவு அவர்கள் எடுத்த பின், சகுந்தலாவால் என்ன செய்ய முடியும் ? கணவர் இருந்து, அவள்
வீடும் இருந்திருந்தால், வேலையாள் வைத்துக் கொண்டு தனியே சமாளித்திருக்கலாம். ஆனால்,
இப்போது......?**

பிள்ளைகள் முடிவைக் குறை சொல்லவும், அவளுக்கு வழியில்லை.

' தப்பா நினைக்காதீங்கம்மா.....இது ஒரு டெம்பரரி அரேஞ்ச்மென்ட் தான். உங்க உடம்பு மறுபடி
குணமான பிறகு, நானே வந்து விசா எடுத்து, உங்களை என்னோட கூட்டிட்டுப் போயிடறேன்.
என்னக்கா, சரி தானே ? '

சகுந்த்லா தன் கண்ணீரை மறைத்துக் கொண்டு சமாளிப்பாக புன்னகைத்தாள். பெற்ற நாலு பிள்ளைகளில்
இரண்டு பேராவது இந்த மட்டும் கவனிக்கிறார்களே என்று வழக்கம் போல் தன்னைத் தானே
சமாதானப்படுத்திக் கொண்டார்.

அப்போது இந்த இல்லத்தில் வந்து சேர்ந்தவர் தான் ! இன்று வரை சகுந்தலா முதியோர் இல்ல
வாசலைத் தாண்டி வெளியில் சென்றதில்லை......இதுவே அவருக்கு நிரந்தர வசிப்பிடமாகி
விட்டது....

( தொடரும்.....)\
\
[[பாகம்
5]{.underline}](https://tamil.momspresso.com/parenting/aa71bb9e323d44a5b589be0617593389/article/annnpinnn-vllliytu-paakm-5-bqqnb0gelqp5?utm_source=PCA_Whatsapp_Share&utm_medium=Share_Android)**Disclaimer:**
The opinions expressed in this post are the personal views of the
author. They do not necessarily reflect the views of Momspresso.com. Any
omissions or errors are the author\'s and Momspresso does not assume any
liability or responsibility for them.
