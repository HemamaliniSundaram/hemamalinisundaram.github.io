---
layout: post
title:  "காட்மதர்ஸ் கிளப்"
date:   2025-06-22 16:57:54 +0530
author: Hemamalini Sundaram
categories: articles
---

#  \'காட்மதர்ஸ்\' கிளப் ! 

காலை ஏழு மணிக்கெல்லாம் அனியிடமிருந்து வந்த மெசேஜைப் பார்த்ததுமே எனக்கு
'குறுகுறு'வென்று இருந்தது.

**" காட்மதர்ஸ் கிளப் ( Godmothers' Club ) துவக்க விழா நாளை மாலை 5.00 மணிக்கு
நடக்க இருக்கிறது. எங்களோடு ஃபேஸ்புக்கில் சேருங்கள் ; லைவ் -- நிகழ்ச்சியில் 'மீட்'
பண்ணலாம் ! "**

அனி என்ற அனிதா என்னுடைய உயிர்த் தோழி. கல்லூரியில் தொடங்கிய நட்பு, இன்று வரை அதே
உரிமையோடும், உயிர்ப்போடும் இருப்பது என்னுடைய பெரிய சந்தோஷங்களில் ஒன்று. !

அனிதா ! எதையாவது செய்து கொண்டே இருப்பாள்; அவளால் சும்மா இருக்கவே முடியாது ;
அப்படி ஒரு கலகலப்பு, துறுதுறுப்பு ! கல்லூரி நாட்களில் காலேஜில் லீடர்; இப்போது
பெங்களூரில் அவர்கள் வசிக்கும் ஃப்ளாட் அசோசியேஷனில் கல்சுரல் செகரட்டரி .

"டுரண்டோ' எக்ஸ்பிரஸ் வேகத்தில் , காலை நேர வேலைகளை முடித்தேன்; குழந்தைகளை பள்ளிக்கு
கிளப்பி, கணவரை ஆபீசுக்கு அனுப்பி விட்டு, 'அப்பாடா ! ' என ஃபோனை எடுத்துக் கொண்டு
சோபாவில் சாய்ந்தேன் .

'என்ன அனி ? எப்படியிருக்கே ? ' என எங்கள் வழக்கமான விசாரிப்புகளுக்கு பிறகு
விஷயத்துக்கு வந்தேன்.

'என்ன திடீர் மெசேஜ் போட்டிருக்கே ? ஏதோ மதர்ஸ் கிளப் --னு .....என்ன பண்ணப் போறீங்க ?
ஸ்போர்ட்ஸ் கிளப், லேடீஸ் கிளப் இதெல்லாம் நான் கேள்விப்பட்டிருக்கேன்....இதென்ன புதுசா
இருக்கு..?'

"புதுசு தான் ப்ரியா ! என்ன பண்றது .....**காலம் மாற, மாற நாமளும் புதுசு, புதுசா
எல்லாமே யோசிக்க வேண்டி தான் இருக்குது ."**

'என்ன சொல்ற அனி ? எனிதிங் சீரியஸ் ?'

அவள் குரலில் இருந்த மாற்றம் புரிந்ததால் நான் கேட்டேன்.

" ஆமா ப்ரியா ; போன வாரம் இங்க ஒரு இன்சிடென்ட் ஆயிடுச்சு; அதனோட விளைவு தான் இந்த
கிளப் '

என்றவள் அதைப் பற்றி விவரிக்கலானாள்.

"நாங்க லேக்வியூ ஃப்ளாட்-ல இருக்கிறது உனக்கு தெரியுமில்ல ...போன வாரம் ஒரு நாள்,
என்னோட மாமா பால்கனில உட்கார்ந்து இருந்தப்ப, எதிர்ல இருந்த லேக் பென்ச்சில் ரொம்ப நேரமா
ஒரு சின்னப் பொண்ணு உட்கார்ந்து இருந்ததை கவனிச்சிருக்காரு. ஸ்கூல் டிரஸ்ல இருந்த அந்தப்
பொண்ணு சாயங்காலமாகியும் வீட்டுக்குப் போகிறதா தெரியலை ; என்னமோ, அவருக்கு கவலையாகி
என்னை கூப்பிட்டு சொன்னாரு.

உனக்கு தான் என்னைப் பத்தி தெரியுமே ! நானும் சும்மா சாதாரணமா போகிற மாதிரி போய்
பேச்சுக் கொடுத்துப் பார்த்தா, விஷயம் ரொம்ப பெரிசா இருந்தது. கொஞ்ச நேரம்
பேசறத்துக்குள்ள அந்தப் பொண்ணு மிதுனா அழ ஆரம்பிச்சுட்டா ; 'எனக்கு எங்கே போகிறது...?
என்ன செய்யறது......எதுவுமே தெரியலை ஆன்ட்டீ...! அப்படின்னு ஒரே அழுகை !

மெள்ள சமாதானம் பண்ணி, எங்க வீட்டுக்கு கூட்டிட்டு வந்து விசாரிச்சேன்; விஷயத்தை கேட்டு,
அதிர்ந்து போயிட்டேன் ப்ரியா ! "

"என்ன தான் ஆச்சு ?"

" இந்தப் பொண்ணு செவன்த் படிக்கிறா ; இப்ப தான் கிளாஸ் எல்லாம் ஆன்லைன் ஆயிடுச்சு இல்ல,
அதனால ரொம்ப நேரம் 'நெட்' -- ல இருந்திருக்கா ; அதுல லேகானு ஒரு பொண்ணு ஃபிரென்ட்
ஆகியிருக்காளாம்; இவங்க ரெண்டு பேருக்கும் ஒரே மாதிரி கார்டூன்ஸ், காமிக்ஸ், வீடியோ
கேம்ஸ் --இப்படி இன்ட்ரெஸ்ட் இருந்ததால , ரொம்ப சீக்கிரம் க்ளோஸ் ஆயிட்டாங்க. அவ கேட்டான்னு,
மிதுனா எதோ பர்சனல் ஃபோட்டோஸ் அனுப்பியிருக்கா..."

" அது ரொம்ப ஆபத்தாச்சே ! அப்புறம்....?'

" அப்புறம் என்ன......நாம பயந்தது தான் .....என்னன்னு பார்த்தா, லேகான்ற பேரில மிதுனா
கூட பழகினது ஒரு பையன் அவன் நேத்து மிதுனாவை தனியா ஃபோன்ல கூப்பிட்டு பேசி,
மிரட்டி இருக்கான். மிதுனா பயந்துட்டா; , விஷயத்தை வீட்டுல சொல்ல அதுக்கும் மேலே
பயம்........என்ன செய்யறதுன்னே தெரியாம இங்க வந்து உட்கார்ந்துட்டா.....அப்ப தான் மாமா
அவளைப் பார்த்திருக்காரு...."

" **கேட்டாலே பத்திகிட்டு வருது அனி ! இந்த மாதிரி ஆளுங்களை எல்லாம் சும்மாவே
விடக்கூடாது !**

நான் கோபத்தில் கொந்தளித்தேன்.

" சும்மா விடல ப்ரியா ! முதல்ல் மிதுனா வீட்டுக்கு பக்குவமா விஷயத்தை சொல்லிட்டோம்;
அவங்க சமாதானம் ஆக கொஞ்சம் டயம் ஆகும்னு தான் தோணுது....அதுக்கப்புறம் எங்க அசோசியேஷன்
பிரசிடென்ட் ராகவன் சாரோட சிஸ்டர் வத்சலா போலீஸ் -- ல தான் இருக்காங்க. அதனால அவங்க
மூலமா, அந்த ராஸ்கலை கண்டுபிடிச்சு, முட்டிக்கு முட்டி தட்டிட்டோம்"

'நல்ல வேலை பண்ணினே அனி ! சூப்பர்டா...."

தாங்க்ஸ்டா.....நாம இது கூட பண்னலைன்னா எப்படி ? சொல்லு..... இதுல கொடுமை என்னன்னா
இந்த மாதிரி சின்னக் குழந்தைகளை 'டார்கெட்' பண்ணி பணம் பிடுங்க பெரிய குரூப்பே
இருக்குன்னு வத்சலா சொன்னாங்க ;

இந்த சம்பவம் என்னை ரொம்பவே யோசிக்க வைச்சுது...**.பெண்களுக்கு எதிரான குற்றங்கள்
குறைஞ்சுடுச்சு அப்படின்னு சிலர் நினைக்கிறாங்க; இல்ல ப்ரியா ! அந்தக் குற்றங்கள் எல்லாம்
டெக்னாலஜி உதவியால உருமாறியிருக்குன்னு தான் நான் நினைக்கிறேன் ! "**

" ம்ம்ம்.....யோசிச்சுப் பார்த்தா, நீ சொல்றதும் சரியா தான் தோணுது அனி ! "

" அதான்....இங்க எங்க ஃப்ரெண்ட்ஸ் எல்லாம் சேர்ந்து இந்த கிளப் ஆரம்பிக்கிறோம். '**இண்டர்நெட்'
அப்படிங்கிறது பெரிய ஆழ்கடல் மாதிரி இல்லையா ப்ரியா ? நாம பெரியவங்க.... நம்மளோட
வாழ்க்கை அனுபவங்களால ஒருமாதிரி ஜாக்கிரதையா இதுல கரை சேர்ந்துடறோம். ஆனா
.....குழந்தைங்க....எந்த அனுபவமும் இல்லாம இதுல இறங்கும் போது, ரொம்ப
பாதிக்கப்படறாங்க....அதிலயும் பெண் குழந்தைங்க நிலைமை இன்னும்
மோசம்......விளையாட்டுத்தனமாவோ.....ஜஸ்ட் ஒரு கியூரியாசிட்டிக்காகவோ அவங்க செய்யற
சில விஷயங்கள் அவங்களை எந்த அளவு பாதிக்கும்னு அவங்களுக்கு தெரியறதே இல்லை......அது
தெரியும் போது, அதை வெளியில சொல்லவும் முடியாம, அந்தப் பிரச்சனையை சமாளிக்க வழியும்
தெரியாம எத்தனை.......எத்தனையோ மிதுனாக்கள் தினமும் தவிக்கறாங்க....**

**இன்னும் சில பேர் அப்பா, அம்மா கிட்ட கூட சொல்ல பயந்துட்டு, தயக்கப்பட்டு, அசிங்கப்பட்டு
தன் வாழ்வையே முடிச்சுக்கிறாங்க.....**

இந்த மாதிரி பிரச்சினைகள் இருக்கிற குழந்தைகளுக்காக தான் இதை ஆரம்பிக்கிறோம். **நாங்க
கொடுக்கிற் 'ஹெல்ப்லைன்' நம்பர்ல அவங்க எங்க 'வாலண்டியர்ஸ்' கிட்ட எப்ப வேண்ணா பேசலாம்;
அவங்களுக்கு என்ன விதமான உதவியோ, சைக்கலாஜிக்கல் கவுன்சிலிங்கோ -- நாங்க செய்ய தயாரா
இருக்கோம். எங்க முயற்சிக்கு வத்சலா மேம் காவல் துறை மூலமா முழு ஒத்துழைப்பும் தர
ரெடியா இருங்காங்க . அதனால பாதிக்கப்பட்டவங்க எந்த பயமும் இல்லாம் எங்களை அணுகலாம்! '**

" கேட்கவே ரொம்ப சந்தோஷமா இருக்கு அனி ! ரியலி கிரேட் ஜாப் ! "

" அப்படின்னு பாராட்டிட்டு போயிடக் கூடாது ப்ரியா ! உனக்கும் ஒரு 'ரோல்'
வைச்சிருக்கேன். "

"ம்ம்...சொல்லு '

" **நம்ம கிளப்-லேர்ந்து வாலன்டியர்ஸ் ஒவ்வொரு ஸ்கூலுக்கும் போய், குழந்தைகளுக்கு
.....முக்கியமா பெண் குழந்தைகளுக்கு நம்ம கிளப் பத்தி சொல்லணும்; அத்தோட 'சேஃப் நெட்
பிராக்டிஸஸ்' -- அதாவது எப்படி இண்டர்நெட்டை பயன்படுத்துறது...**

**......அதுல எதை செய்யலாம், எதை செய்யக் கூடாது -- இதை எல்லாம் அவங்களுக்கு
வி**ளக்கமா, **சொல்லி புரிய** **வைக்கணும்**. இதுக்கு உங்க ஏரியா ஸ்கூல்ஸ்-ல எல்லாம்
செய்யறதுக்கு நீ தான் இன்சார்ஜ். ஒக்கே ? "

" டபுள் ஒக்கே ! கேக்கணும்னு இருந்தேன்.....அதென்ன காட்மதர்ஸ் கிளப் --னு
பேரு.......?"

"அதுவா..........எல்லா சமயமும் எல்லா விஷயங்களையும் அம்மா கிட்ட எல்லாராலயும் சொல்ல
முடியாது; அதனால அவங்களுக்காக 'காட்மதர்' .....அப்புறம் நம்ம தமிழ் இலக்கியத்துல
எல்லாம் வருமே, உனக்கு ஞாபகம் இருக்கா ? நற்றாய்.......செவிலித்தாய்
அப்படின்னு.....தலைவியைப் பத்தி எல்லா விவரங்களையும் அவங்க அம்மாவை விடவும்
செவிலித்தாய் தான் நல்லா தெரிஞ்சு வைச்சிருப்பாங்களாம் ! அந்த செவிலித்தாய்
மாதிரி....தான் இந்த 'காட்மதர்' ....ரைட்டா ?'

மறந்துடாதீங்க ஃப்ரென்ட்ஸ் ! நாளை மாலை 'காட்மதர் கிளப்' துவக்க விழாவுக்கு நீங்களும்
எல்லாரும் கட்டாயம் வாங்க !!!

**Disclaimer:** The opinions expressed in this post are the personal
views of the author. They do not necessarily reflect the views of
Momspresso.com. Any omissions or errors are the author\'s and Momspresso
does not assume any liability or responsibility for them.
