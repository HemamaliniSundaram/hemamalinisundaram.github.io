---
layout: post
title:  "1 அன்புள்ள உங்கள் அனைவருக்கும்"
date:   2025-06-22 16:57:53 +0530
author: Hemamalini Sundaram
categories: articles
---

#  1. அன்புள்ள உங்கள் அனைவருக்கும்\.... 

நலம்\... நலமறிய ஆவல்\...! என்ன கடிதத்தை இப்படி ஆரம்பிக்கிறேன் என்று
யோசிக்கிறீர்களா\.....\
இது தனிப்பட்ட யாருக்கும் எழுதும் கடிதம் அல்ல ; பொதுவாக , ஆங்கிலத்தில் 'ஓபன் லெட்டர்'
என்பார்களே, அது போல உங்கள் எல்லார் முன்னும் என் மனத்தில் உள்ள ஆதங்கத்தை இறக்கி வைக்கவே
இந்தக் கடிதம்.

**இன்றைய குழந்தைகளின் ஒழுக்கத்துக்கு யார் பொறுப்பு ?**

சில மாதங்களாகவே வளர் இளம் பருவத்தினரின் நடவடிக்கைகள் நமக்கு மிகவும் அதிர்ச்சியும்
வேதனையும் அளிக்கும்படி இருப்பதை சமூகப் பொறுப்பு உள்ள அனைவருமே கவனித்திருப்பீர்கள்.
தனிப்பட்ட எந்த சம்பவத்தையும் சுட்டிக் காட்டுவது என் நோக்கமல்ல ; சின்னப் பிள்ளைகள்,
வன்முறையில் இறங்க யார் அல்லது என்ன காரணம் என்பதைப் புரிந்து கொள்ளவும், அதற்கு ஒரு
சமுதாயமாக நாம் என்ன செய்யப் போகிறோம் என்பதைப் பற்றி சிலராவது யோசிப்பதுமே இந்தக்
கடிதத்தின் குறிக்கோள் !

பெற்றோர், ஆசிரியர், சமுதாயம் -- இந்த முப்பரிமாணங்கள் வழியாகத் தான் குழந்தைகள் இந்த
உலகைப் பார்க்கிறார்கள்; புரிந்து கொள்கிறார்கள் .

**நான் படித்த காலங்களில் பள்ளிகளில் ' நீதி போதனைகள் ' என்று ஒரு வகுப்பு இருக்கும்.
அதில் ஒழுக்கம், எல்லாரையும் மதித்தல், அனைவரிடமும் அன்பு காட்டுதல், நல்ல பண்புகள்,
யாருக்கும் தீமை செய்யாமல் வாழ்தல் - என வளரும் குழந்தைகளுக்குத் தேவையான கருத்துக்கள்
ஒரு பாடமாகவே சொல்லிக் கொடுக்கப்பட்டன;** என் பள்ளியில் பல விதமான குழுக்கள் அமைத்து
சுத்தம், ஒழுக்கம், வாட்ச் அண்ட் வார்டு என்றெல்லாம் மாணவிகள் பிரிக்கப்பட்டு, அவர்களுக்கு
ஸ்டார்கள் வழங்கப்பட்டு, நல்ல நடத்தைகளும் பண்புகளும் ஊக்கப்படுத்தப்பட்டன. அப்போதும் கணிதம்,
அறிவியல், போன்ற பாடங்கள் இருக்கத் தான் செய்தன.

ஆனால், நாளாக நாளாக, ' இந்த வகுப்பு எதற்கு ? அந்த நேரத்தில் நாலு கணக்கு போடட்டும் '
என கணிதம் மிரட்ட, ' சமன்பாடு படிக்கட்டும் ' என அறிவியலும் துரத்த, வளரும் பிள்ளைகள்
வாழ்க்கையின் சமன்பாடுகளைத் தொலைத்து விட்டு, வன்முறையில் இறங்கும் அவலநிலை வந்துவிட்டது
!

இன்னும் போதாதற்கு இன்றைய பிள்ளைகளுக்கு சமூக ஊடகம் என்ற மெய்நிகர் உலகம் தன் கதவுகளை
விரியத் திறந்து அவர்களை கவர்ச்சி காட்டி அழைக்கிறது !

**இந்த மெய்நிகர் உலகில் எந்த வயதில் எதைத் தெரிந்து கொள்ள வேண்டும் என்ற வரைமுறையோ,
கட்டுப்பாடுகளோ இல்லை ; பஞ்சமா பாதகங்கள் என்று நம் இலக்கியங்களும், பெரியோர்களும்
சொல்லிய கொலை, களவு, சூது, காமம் போன்ற பிறரை துன்புறுத்தக் கூடிய அனைத்து
உணர்ச்சிகளும் மிகவும் பரவலாகும்படியான விளையாட்டுகளும், நிகழ்ச்சிகளும், பதிவுகளும்
அதில் மலிந்து கிடக்கின்றன;** நாமும் ஏதோ ஒரு செய்தியை படிக்கும் போதே, பார்க்கும்
போதோ -- வருத்தமோ, கோபமோ பட்டு விட்டு, அதே போன்ற வேறு செய்தி வரும்வரை அதை
மறந்தும் விடுகிறோம் !

இதற்கு என்ன செய்வது ? **சமூக ஊடகங்கள் எல்லாவற்றையும் இழுத்து மூடிவிடலாமா ? அது
முடியுமா ? இப்படிப்பட்ட ஒரு சூழலை எப்படி எதிர்கொள்வது ?**

( தேடல் அடுத்த கடிதத்தில் தொடரும்....)\
[[பாகம்
2]{.underline}](https://www.momspresso.com/parenting/aa71bb9e323d44a5b589be0617593389/article/2-annnpullll-ungkll-annnaivrukkum-4ary7lpb9981?utm_source=PCA_Whatsapp_Share&utm_medium=Share_Android)**Disclaimer:**
The opinions expressed in this post are the personal views of the
author. They do not necessarily reflect the views of Momspresso.com. Any
omissions or errors are the author\'s and Momspresso does not assume any
liability or responsibility for them.
