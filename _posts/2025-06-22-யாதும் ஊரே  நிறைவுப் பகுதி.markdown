---
layout: post
title:  "யாதும் ஊரே  நிறைவுப் பகுதி"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - நிறைவுப் பகுதி ! 

[[பாகம்
9]{.underline}](https://tamil.momspresso.com/parenting/aa71bb9e323d44a5b589be0617593389/article/yaatum-uuree-paakm-9-bldwdu0k0cue?utm_source=AD_Whatsapp_Share&utm_medium=Share_Android)அத்தியாயம் -
10\
\*\*\*\*\*\*\*\*\*\*\*\*\*\*\*\*\
\
\"ஸாந்தாகாரம் புஜகசயனம் பத்மநாபம் ஸுரேஸம்\
விஷ்வாதாரம் ககன ஸத்ருஸம் மேகவர்ணம் ஸுபாங்கம்\"\
\
லண்டன் பெருமாள் கோவில். இசைக்குயில் எம்.எஸ்.ஸின் தெய்வீகக் குரலில் விஷ்ணு சகஸ்ரநாமம்
ஒலித்துக் கொண்டிருந்தது. அங்கே காத்துக் கொண்டிருந்த ஸ்ரீராம், அருகில் இருந்த ஜானகியை
நிமிண்டினான்.\
\
\"எப்ப வருவாங்க உன் மேஜிக் மேடம்?\"\
\
\"இன்னும் அஞ்சு நிமிஷத்துல வந்துடுவாங்க; நீங்க பார்த்து அசந்து போகப் போறீங்க!\"\
\
ஜானகி சொன்னது போல் மேஜிக் மேடத்தைப் பார்த்த ஸ்ரீராம் அசந்து தான் போனான். அவன் கற்பனை
செய்து வைத்திருந்தது ஓரளவு மாடர்னான உடையில் நடுத்தர வயது பெண் ஒருவரை; ஆனால்,
மடிசார் புடவை கட்டி மெள்ள அடியெடுத்து வந்த் பாட்டி ஒருவரை ஜானகி அறிமுகம் செய்ய,
அவன் புரியாமல் விழித்தான்.\
\
\"நான் சொல்லலே?அது இவங்க தான்; பேரு ராஜம் பாட்டி\"\
\
\"பாட்டிக்கு நமஸ்காரம் பண்ணுங்கோ\"\
\
ஜானகி சொல்ல, இருவரும் நமஸ்கரித்தனர்.\
\
\"சீக்கிரம் குட்டி கிருஷ்ணர் வரணும்! எழுந்திரும்மா ஜானகி!\"\
\
பாட்டி மனப்பூர்வமாய் ஆசி கூறினார்.\
\
\"ஜானகி, நீ சொன்ன அந்த மேடம் வரலியா?\"\
\
ஸ்ரீராம் கேட்டதும் ஜானகியும் பாட்டியும் ஒருவரையொருவர் பார்த்து சிரித்துக் கொண்டனர்.\
\
\"இந்தப் பாட்டியை தான் நான் \'மேஜிக் மேடம்\'னு உங்க கிட்டே சொன்னேன்!\"\
\
ஸ்ரீராமினால் நம்ப முடியவில்லை.\
\
\"ம்ஹூம், நான் நம்ப மாட்டேன்; நீ பொய் சொல்றே, ஜானு!\"\
\
\"ஸ்ரீராம், அவ உண்மையை தான் சொல்றா, வா, அப்படி உட்கார்ந்து பேசலாம்\"\
\
மூவரும் அமர்ந்து கொள்ள, குழப்பம் தீராத ஸ்ரீராம் மறுபடி ஆரம்பித்தான்.\
\
\"ஏன் ஜானகி, உனக்கு ஸ்போக்கன் இங்கிலீஷ், கம்ப்யூட்டர் - இதெல்லாம் இந்தப் பாட்டியா
சொல்லிக் கொடுத்தா?\"\
\
\"ஆமாம். பாட்டி அந்தக் காலத்து இங்கிலீஷ் பி.ஏ. கம்ப்யூட்டரும் அப்-டு-டேட்டா எல்லாம்
தெரிஞ்சு வைச்சிருக்காங்க. அதெல்லாம் விட, எனக்கு நானே போட்டுக்கிட்ட பூட்டைத் திறக்க
சாவி கொடுத்தவங்க அவங்க தான்.\"\
\
ஜானகி நடந்தவற்றை சொல்ல ஆரம்பித்தாள்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
ஜானகி பொழுது போகாமல் தவிப்பதைப் பார்த்த எமிலி தான் அந்த யோசனையைக் கூறினார்.
அவர்கள் வீட்டுக்கு சற்று தொலைவில் இருந்த பெருமாள் கோவிலுக்கு அவளை அழைத்துச்
சென்றார். ஜானகியை உள்ளே அனுப்பி விட்டு, அவர் காரில் காத்திருந்தார்.\
\
கோவிலுக்குள் சென்ற ஜானகிக்கு மனசு பொங்கியது. ஏற்கனவே வெளிநாட்டுக்கு வந்தது
சரியா என்று ஒரு சந்தேகம், தயக்கம், இப்போது அதனுடன் ஸ்ரீராம் உடன் இல்லாததால் ஏற்பட்ட
பயம் - எல்லாம் சேர்ந்து மனதைக் குழப்ப, கண்கள் கலங்க பெருமாள் சன்னதியில் நின்று
வேண்டிக்கொண்டாள். அப்போது அவளைத் தாண்டிச் சென்ற ஒரு மடிசார் பாட்டியைப் பார்த்து
சட்டென்று அவள் பாட்டி ஞாபகம் வரவே, \'பாட்டி\' என்று\
அழைத்தும் விட்டாள். ராஜம்மா அவளைத் திரும்பிப் பார்த்தார். அவளுடைய கலங்கிய முகமும்,
சிவந்த விழிகளும் அவள் நிலையை அவருக்கு உணர்த்தின.\
\
ஜானகி பிரசாதம் வாங்கிக் கொண்டு உட்கார்ந்திருந்தாள். ராஜம் பாட்டியும் அவள் அருகில்
வந்து அமர்ந்து கொண்டார்.\
\
\"வந்து\.....என்னோட பாட்டியும் உங்களை மாதிரியே இருப்பாங்க\...அதான்\....\" என்று
ஜானகி சமாளிக்க முயன்றாள்.\
\
\"அதனாலென்ன, பரவாயில்லை. விடு, இப்ப அவங்க எங்க இருக்காங்க?\"\
\
\" மைலாப்பூர்\"\
\
\" சரி, அப்ப லண்டன் பாட்டியா என்னை நினைச்சுக்கோ\"\
\
அப்படி ஆரம்பித்த அவர்கள் அறிமுகம் மெல்ல வளர்ந்தது. பாட்டி கோவிலுக்கு செல்லும் அதே
நேரம் ஜானகியும் வரத் தொடங்கினாள். அவரோடு பேசுவது அவளுக்கு ஒரு வடிகாலாக
இருந்தது. அப்படிப் பேசும் போது ஒருநாள் ஜானகி தன் தயக்கத்தையும் கூறினாள்.
அயல்நாட்டின் வழக்கங்களுக்கு மாறாக தன் நாட்டின் பழக்க வழக்கத்தை எப்படி கடைப்பிடிப்பது
என்று தவிக்கும் தன் மனநிலையைக் கூற, ராஜம் பாட்டி\
அதற்கு வழிகாட்டினார்.\
\
\"இப்பல்லாம் வெளிநாட்டுல வந்து இருக்கிறது சகஜமாய்டுத்து, ஜானகி. இப்பவெல்லாம்
உலகத்தையே \"குளோபல் வில்லேஜ்\" அப்படின்னு தானே சொல்றோம். இண்டர்நெட்டுல மெயில்
கொடுத்தா, மைலாப்பூர், மலேசியா - எங்கேயானாலும், நிமிஷக் கணக்குல போய்
சேர்ந்துடும்.\"\
\
ஜானகி விழியகல தன்னைப் பார்ப்பதை பாட்டி கவனித்தார்.\
\
\"இதெல்லாம் எனக்கு எப்படித் தெரியும்னு தானே பார்க்கிறே? கம்ப்யூட்டர்ல எல்லாம் என் பேரன்
கிரி சொல்லிக் கொடுத்திருக்கான். சண்டே சண்டே கோயம்பத்தூர்ல என் பேத்தி சசி கூட
\'சாட்டிங்\' பண்ணி பேசுவேனாக்கும். சரி, என் கதை இருக்கட்டும், விஷயத்துக்கு
வருவோம்.\
\
**உலகம் சுருங்க சுருங்க மனுஷாளுக்கு மனசு இன்னும் விரிவாகணும். இது ஒண்ணும் புதுசா
நான் சொல்றது இல்ல, ஏற்கனவே நம்ம பெரியவாள் எல்லாம் சொன்னது தான் ஜானகி. \"ஸர்வே ஜனா
சுகினோ பவந்து\" (எல்லாரும் சுகமாய் இருக்கட்டும்), \"யாதும் ஊரே யாவரும் கேளிர்\"னு
கணியன் பூங்குன்றனார், \'விசாலப் பார்வையால் விழுங்கு மக்களை\' அப்படின்னு பாரதிதாசன் -
இன்னும் பல பேர் சொன்ன\
தத்துவம் தான். முதல்ல அதை உள்வாங்கிக்கோ; அப்ப எல்லார் மீதும் ஒரு அன்பும், வாஞ்சையும்
வரும். அடுத்தது, உனக்கு சரின்னு படற நம்ம பழக்கங்கள் எதையும் நீ மாத்திக்க வேண்டாம்.
காந்திஜி பெரிய பெரிய மாநாடுகளில் கூட இடுப்புத் துண்டோட தான் கலந்துக்கிட்டார். ஏன்,
நம்ம நாட்டு முன்னாள் பிரதமர் இந்திரா காந்தி புடவையில் உலக நாடுகளை சுற்றி வரலையா?
நானும் என் பையனோட சிங்கப்பூர், மலேசியா, அமெரிக்கா - இப்படி பல தேசங்கள்ல
இருந்திருக்கேன் - இதே மடிசாரோட!\
\
நம்ம பாரத நாட்டுக் கலாச்சாரம், பணபாடு - இதெல்லாம் இங்குள்ளவங்களுக்கு ரொம்பப்
பிடிக்கும். அதே சமயம், அவங்களோட கலாச்சாரத்தையும் நாம அங்கீகரிக்கப் பழகணும்.நாம அவங்க
வழியில போக வேணாம்; ஆனா அதை மதிச்சுப் பழகினா அவங்களுக்கு நம்ம பேர்ல ஒரு பிரியம்
வரும்; நம்ம வழக்கங்களைத் தெரிஞ்சுக்க ஆர்வம் வரும்.\"\
\
**ராஜம் பாட்டியோடு தினம் பேசிப் பேசி, ஜானகியின் குழப்பங்கள் ஒவ்வொன்றாய்த் தீர்ந்தன.
கலங்கியிருந்த அவள் மனமும் தெளிந்தது. அவளால் இப்போது லிசா, எமிலியிடம் இயல்பாய் பழக
முடிந்தது. அவ்வப்போது பாட்டி வீட்டுக்கும் சென்று கம்ப்யூட்டரும், ஆங்கிலமும் கற்றுக்
கொண்டாள்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
ஜானகி சொல்லி முடிக்க, ஸ்ரீராமின் விழிகள் வியப்பால் விரிந்தன.\
\
\"பாட்டி, யூ ஆர் ரியல்லி கிரேட்! ஹாட்ஸ் ஆஃப் \" என்று பாவனை செய்தான்.\
\
\"அடடே, நீ ஒருத்தன் அவளுக்கு மேல இருக்கே! ஏதோ நமக்குத் தெரிஞ்சதை நாலு பேருக்குச்
சொல்றது தானே, இதிலே என்ன பெரிய உபகாரம்? சரி,இப்ப தான் ஞாபகம் வரது, ஜானகி
உனக்கு பாட்டு தெரியுமோல்லியோ? என் பேரனோட ஃப்ரெண்ட் கிறிஸ்டீனா அப்படின்னு ஒரு
பொண்ணு நம்ம சங்கீதம் கத்துக்கணும்னு ரொம்ப ஆர்வமா இருக்காளாம். உன்னோட அட்ரஸ் கொடுக்கச்
சொல்லி இருக்கேன், என்ன\
சரியா நடந்துப்பே இல்லியா?\"\
\
\"பாட்டியோட ஹெல்ப் இருந்தா எது தான் கஷ்டம்?\"\
\
ஸ்ரீராம் சொல்ல ஜானகியும் ஆமோதித்தாள்.\
\
\"ஆமாம் பாட்டி, உங்களால இந்த லண்டன் சொஸைட்டில என்னோட இடம் என்னங்கிறதை நான்
புரிஞ்சுண்டேன். நான் இங்க இருக்கப்போற ரெண்டு வருஷத்துல என்னால நம்ம நாட்டுக்கும், அதன்
கலைகளுக்கும் நல்ல பேர் வர்ற மாதிரி கண்டிப்பா நடந்துக்குவேன்.\"\
\
\"கற்பூர புத்தி கண்ணா! சரியாய் பிடிச்சிண்டே!!\"\
\
பாட்டி இருவரையும் அன்புடன் அனுப்பி வைத்தார்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
அவர்கள் வீட்டுக்கு வந்த போது, கடிதம் காத்திருந்தது.\
\
ஜானகிக்கு அவயம் பாட்டி தான் எழுதியிருந்தாள். ஜானகி அதைப் பிரித்துப் படித்து விட்டு
\'சிரிசிரி\' என்று அடக்க மாட்டாமல் சிரித்தாள்.\
\
\"என்ன ஜானு? என்னையும் சேர்த்துக்கறது?\"\
\
\"நீங்களே பாருங்கோ, பாட்டி லண்டன் வரப் போறதா எழுதி இருக்கா.\"\
\
\"என்ன இது ஜானு அதிசயம்?\"\
\
**\"எனக்காக தம்பி ரவி இங்கிலீஷ் கிளாஸ், கம்ப்யூட்டர் கிளாஸ் எல்லாத்துக்கும் பணம்
கட்டியிருந்தான். திடீர்னு நம்ம கல்யாணம் நடந்து முடிஞ்சதுல நான் எந்த கிளாஸூக்கும்
போகல. இப்ப, பாட்டி அந்த கிளாஸ் எல்லாம் முடிச்சு சர்டிபிகேட் வாங்கியாச்சாம்; எல்லாம்
ரவி பண்ற வேலை தான்! சீக்கிரமே மசக்கைப் பட்சணம் பண்ணிண்டு லண்டன் வரணும்; நல்ல சேதியா
ஈ-மெயில் அனுப்புன்னு பாட்டி எழுதியிருக்கா**.\"\
\
\"நல்ல சேதி தான் ரெடியா இருக்கே, முதல்ல நம்ம ரெண்டு பேர் வீட்டுக்கும் மெயில்
அனுப்பலாம், வா!\"\
\
இருவரும் மகிழ்ச்சியோடு கம்ப்யூட்டர் முன் அமர்ந்தார்கள். அவயம் பாட்டியும் விரைவில் வரப்
போகும் லண்டன் பயணத்துக்கு தயாராகிறார்!!\
\
\
\*\*\*\*\*\*\*\*\*\*நிறைந்தது\*\*\*\*\*\*\*\*\*\*\*\*\*\*\*\*\*
