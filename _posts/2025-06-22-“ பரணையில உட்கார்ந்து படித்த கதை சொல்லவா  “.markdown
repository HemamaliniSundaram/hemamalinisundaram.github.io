---
layout: post
title:  "“ பரணையில உட்கார்ந்து படித்த கதை சொல்லவா  “"
date:   2025-06-22 16:57:54 +0530
author: Hemamalini Sundaram
categories: articles
---

#  " பரணையில உட்கார்ந்து படித்த கதை சொல்லவா ? " 

எனக்கு நினைவு தெரிஞ்சு கிட்டத்தட்ட பத்து வயசிலேர்ந்து புத்தகங்கள் படிச்சுட்டு வரேன்.
குமுதம், விகடன் போன்ற வார இதழ்கள் படிச்சிருந்தாலும், **முதல்ல புத்தகம்னு படிச்சது
எங்க வீட்டு பரணையில தான் !!**

எங்க வீட்டுப் பரணை ரொம்ப பெரிசு; விசேஷத்துக்கு எடுக்கிற பாத்திரங்கள், கொலு பொம்மை
அப்படின்னு எல்லாம் அதுல தான் இருக்கும். பரணையே கூடத்தில பாதி நீள, அகலத்தோட சின்னக்
குழந்தைங்கன்னா உட்காரக் கூடிய உயரத்தோடவும் இருக்கும். அதனால பரணைலேர்ந்து ஏதாவது
எடுக்கணும்னா, எங்கப்பா ஒரு டேபிள் போட்டு ஏறி, என்னை பரணை மேலே ஏத்தி
விட்டுடுவாரு.....அங்க என்னல்லாம் வேணுமோ எடுத்து வைக்கச் சொல்லிட்டு, அவங்க வேற
வேலையாப் போயிடுவாங்க...**.நான் அப்படி ஒரு சமயம் பரணைலே இருந்தப்போ தான் எங்கப்பா
வாங்கி வைச்சிருந்த புக்ஸ் இருந்த கோணிப்பை எனக்கு கிடைச்சது...வார இதழ்கள்ல வந்திருந்த
கதைகளை அழகா ' பைண்ட்' பண்ணி வைச்சிருந்தாரு......நானும் அங்கேயே ஜாலியா உட்கார்ந்து
படிக்க ஆரம்பிச்சேன்....இப்படி தான் என்னோட புத்தக்ப் பயணம் ஆரம்பிச்சது.......இப்போ வரை
தொடருது...!**

அப்படி பரணைல படிச்ச புக்ஸ் சுஜாதாவோட ' கொலையுதிர் காலம் ', வாஸந்தியோட ' துரத்தும்
நினைவுகள், அழைக்கும் கனவுகள், ...பாக்கியம் ராமசாமியோட 'அப்புசாமியும், ஆப்பிரிக்க
அழகியும் "......இதெல்லாம்....!

அதுக்கப்புறம் நான் ஏழாம் வகுப்பு படிக்கும் போது, ஆசிரியர் தினப் பேச்சுப் போட்டியில்
மாநில அளவில எனக்கு பரிசு கிடைச்சது. அதுக்கு ஒரு சான்றிதழும், ஒரு புத்தகமும்
பரிசு கொடுத்தாங்க....**அது மெர்வின் எழுதிய " உயர்வு உன்னிடமே ! " அப்படிங்கிற
சுயமுன்னேற்றப் புத்தகம். சின்னச் சின்ன சம்பவங்கள் மூலமா ,ரொம்ப நல்ல கருத்துக்கள மிக
எளிமையா சொல்லற புத்தகம் அது....**.இன்னும் அதை பத்திரமா வைச்சிருக்கேன் ! ( அப்பப்ப
படிச்சுட்டும் இருக்கேன் !! )

என்னோட புத்தக ஆர்வத்தைப் பத்தி ஏற்கனவே '
[[https://www.momspresso.com/parenting/aa71bb9e323d44a5b589be0617593389/article/vaacippai-neecippoor-cngkm-99pm9ecg07lb]{.underline}](https://www.momspresso.com/parenting/aa71bb9e323d44a5b589be0617593389/article/vaacippai-neecippoor-cngkm-99pm9ecg07lb)
இந்தப் பதிவிலும் நான் கம்பராமாயணம் படிச்ச கதையை
https://www.momspresso.com/parenting/aa71bb9e323d44a5b589be0617593389/story/1-kaatlil-villlunt-trunnmkmpnnnaal-kaatlil-villlunteennn-308lsqzg8yry
பதிவிலும் சொல்லி இருக்கேன்.

**எங்கப்பா சென்னை புத்தகக் கண்காட்சிக்கு வருஷா வருஷம் கூட்டிட்டு போவார். அவர் எப்போ
புத்தகம் வாங்கினாலும், கையோட காலண்டர் ஷீட்ல அதுக்கு அட்டை போட்டு, பேர், பாகம் எல்லாம்
எழுதி அழகா வைச்சிருப்பாரு.** அது போல கல்கி எழுதிய எல்லாப் புத்தகத் தொகுப்பையும்
வாங்கி, அட்டையும் போட்டு, எனக்கு கல்யாணம் ஆன பிறகு ஒரு முறை பெரிய கட்டைப்பை நிறைய
போட்டு, எனக்கு ' சீர் ' கொண்டு வந்து கொடுத்தார். **அந்த புத்தங்களை பார்க்கும் போதெல்லாம்
எங்கப்பா என் மேல வைச்சிருந்த பாசமும் சேர்ந்து ஞாபகம் வரும்....**

நான் படிச்ச புத்தகங்களுக்கு கணக்கு வழக்கே இல்லை; இருந்தாலும் எல்லாமே எனக்கு
பிடிக்கும். எந்தப் பூ உசத்தின்னு கேட்டா சொல்ல முடியுமா ? நம்ம 'மூடு' க்குத் தகுந்த
மாதிரி மாறும் இல்லியா ? அது போலத் தான் நான் எல்லா விதமான கதைகளும் படிப்பேன்.

**அதுல ரொம்ப ஃபேவரைட் அப்படின்னா ' பொன்னியின் செல்வன் ' .....( நீங்களும்
படிச்சிருப்பீங்க ! ) அப்புறம் பாலகுமாரன் எழுதிய ' உடையார் ரெண்டுமே....ராஜராஜ சோழன்
காலத்துக்கே நம்மளை கூட்டிட்டு போகும்** .. அதே போல தேவன் அவர்களோட நகைச்சுவைக் கதைகள்
ரொம்ப பிடிக்கும்....ரொம்ப சாதாரணமான கதாபாத்திரங்கள் வைச்சு, அட்டகாசமா காமெடி
சொல்லியிருப்பாரு.....' சி.ஐ.டி சந்துரு, துப்பறியும் சாம்பு\-\-- ரெண்டும் மாஸ்டர்பீஸ்
!!

நா.பார்த்தசாரதி அவர்களோட ' குறிஞ்சி மலர்', ' சாயங்கால மேகங்கள்' இதெல்லாம் ரொம்ப
பிடிக்கும். அவரோட எழுத்துக்கள் எல்லாமே ஒரு சமூக அக்கறையோட, நல்ல நேர்மறை
சிந்தனைகளோட இருக்கும்.

தமிழ்வாணன் துப்பறியும் நாவல்கள், லக்ஷ்மி, சிவசங்கரி, அனுராதா ரமணன், அம்பை, அநுத்தமா,
இப்ப எழுதறவங்கள்ல ஜெயசக்தியோட நாவல்கள் -- இதுவும் பிடிக்கும்.

இங்கீலீஷ்ல பி.ஜி. வுட் ஹவுஸ் காமெடி நாவல்கள் பிடிக்கும்; பாவ்லோ எழுதின 'ஆல்கெமி'
பிடிக்கும். மொழிபெயர்ப்பு நாவல்களும் படிப்பேன். அதுல தாகூரோட ' கோரா ' நாவல்
இன்னமும் நினைவிருக்கு. விடுதலைப் போராட்ட நேரத்துல இருந்த வங்காளத்தைப் பத்தி அமைந்த
நாவல் அது.

**வாழ்க்கையில எத்தனையோ வேதனைகளும், சோதனைகளும் வந்தாலும், அதுக்கு நடுவில இளைப்பாறக்
கூடிய ஒரு இடமா, கோடையில குளிர்தருவாக எனக்கு புத்தகங்கள்
இருந்திருக்கு**....இதுக்கு காரணமா இருந்த என் அப்பாவுக்கும், என் ஆர்வத்துக்குத் தடை
போடாத என் குடும்பத்துக்கும் என் நன்றியைச் சொல்லி இந்தப் பதிவை முடிக்கிறேன்
!**Disclaimer:** The opinions expressed in this post are the personal
views of the author. They do not necessarily reflect the views of
Momspresso.com. Any omissions or errors are the author\'s and Momspresso
does not assume any liability or responsibility for them.
