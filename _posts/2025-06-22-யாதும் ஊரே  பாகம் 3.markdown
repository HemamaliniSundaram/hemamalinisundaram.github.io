---
layout: post
title:  "யாதும் ஊரே  பாகம் 3"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 3 ! 

[[பாகம்
2]{.underline}](https://www.momspresso.com/parenting/user/aa71bb9e323d44a5b589be0617593389)அத்தியாயம் -
3\
\*\*\*\*\*\*\*\*\*\*\*\*\*\*\*\*\
\
\"ஸாமஜ வர கமனா - ஸாதுஹ்ருத்\
ஸார ஸாக்ஷ பால\...\.....\"\
\
கூடம் முழுதும் ஹிந்தோள ராகம் நிறைந்து இனிமை சேர்த்தது. அவயம் பாட்டி, வைத்தி மாமா,
லலிதா மாமி மற்றும் பெண் பார்க்க\
வந்துள்ள ஸ்ரீராம், அவன் பெற்றோர் அனைவரும் மெய்ம்மறந்து இரசித்தனர். ஜானகியின் குரலில்
தேன் வழிந்தது. ஸ்ருதியும் லயமும் இசைய அவள் பாடி முடித்ததும் ஒரு தெய்வீக அமைதி
எழுந்தது.\
\
\"பலே பலே; பிரமாதம் ஜானகி!\"\
\
பஞ்சு மாமா பாராட்டில் அனைவரும் சேர்ந்து கொண்டனர்.\
\
ஸ்ரீராமின் அப்பா சுவாமிநாதன் வெளிப்படையான மனிதர்;\
\
\"எங்களுக்கு பாட்டும் பிடிச்சிருக்கு; உங்காத்து பெண்ணையும் பிடிச்சிருக்கு\"\
\
மைதிலி மாமி ஆமோதித்து புன்னகை செய்தார்; வைத்திக்கு பரம சந்தோஷம்;\
\
\" எனக்கு என்ன சொல்றதுன்னே தெரியலை; ரொம்ப சந்தோஷம் .\"\
\
\"பொண்ணு மஹாலக்ஷ்மியாட்டம் இருக்கா; பஞ்சு சொன்னது அத்தனையும் உண்மைனு புரிஞ்சுது.
எங்களுக்கு இந்த லௌகீகம், டாம்பீகம் இதெல்லாம் பிடிக்காத விஷயம். நாம மேற்கொண்டு
பேசறதுக்கு முன்னால பையன், பொண்ணு இவாகிட்டே ஒரு வார்த்தை கேட்டுண்டுடலாம்.\"\
\
என்ற சுவாமிநாதன் ஸ்ரீராம் பக்கம் திரும்பி,\
\
\"என்னடா, உனக்கு ஓ.கே தானே?\"\
\
எனக் கேட்டார்.\
\
\"ஓ.கே தான்; பொண்ணு கிட்டே தனியா கொஞ்சம் பேசணும்பா\"\
\
\"பேஷா; மாடியிலே போய் பேசிட்டு வாங்கோ; நான் போய் ஜானகியை அனுப்ப்றேன்\"\
\
என்று அவயம் பாட்டி சொல்ல எல்லாருக்கும் சிரிப்பு வந்தது.\
\
ஸ்ரீராம் தன் அம்மாவிடம் காதோடு காதாக, \"அம்மா, பாட்டி சூப்பர் பாட்டி போலிருக்கு!\"
என்று கமெண்ட் அடித்தான்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
மாடியறை.\
\
ஸ்ரீராம் காத்திருக்க, ஜானகியின் கொலுசொலி கேட்டது.\
\
தயங்கித் தயங்கி வந்து நின்றவளை ஏற இறங்கப் பார்த்து ஸ்ரீராம் சொக்கிப் போனான். அடக்கமான
அழகு, அமைதியான தோற்றம். அவள் வெட்கத்தையும், கூச்சத்தையும் கவனித்து அவனுக்கு
சிரிப்பு வந்து விட்டது.\
\
\" என்னங்க இப்படி வெட்கப்படறீங்க? இது உங்க வீடுங்க; அப்படி உட்காருங்க்\"\
\
என்று சோஃபாவைக் காட்ட, ஜானகி மௌனமாய் அமர்ந்தாள்.\
\
\"இப்ப தான் ஃபர்ஸ்ட் டைமா?\" ஸ்ரீராம் கேட்க, ஜானகி தலையாட்டினாள்.\
\
\"அதான், நீங்க இவ்ளோ தயங்கும் போதே நான் நினைச்சேன். சரி, விஷயத்துக்கு வரேன். நான்
ரொம்ப ஃப்ராங்க் டைப்; பட், பட்னு வெளிப்படையா பேசறவன். எனக்கு உங்களை ரொம்ப
பிடிச்சிருக்கு. ஐ லைக் யூ !\"\
\
அந்த இடைவெளியில் ஜானகியின் முகத்தில் வெட்கச் சிவப்பு மின்னலாய் தோன்றி மறைந்ததை
ஸ்ரீராம் இரசித்தான்.\
\
\"அதான், பெரியவங்க மேல பேசி முடிவு பண்ணு முன்னாடி, உங்க சம்மதத்தை நானே கேட்டுத்
தெரிஞ்சுக்கலாம்னு வந்தேன். என்னைப் பத்தின எல்லா விவரமும் பஞ்சு மாமா சொல்லியிருப்பார்.
இருந்தாலும்,உங்களுக்கு ஏதாவது கேட்கணும்னா, கேக்கலாம். எனி கொஸ்சின்ஸ்?\"\
\
ஜானகி \'ம்ஹூம்\' என்று தலையாட்டினாள்.\
\
\" ஓ.கே! சரி, என்னைப் பிடிச்சிருக்கா?\"\
\
ஜானகி தலை குனிந்து கால்விரலால் கோலம் போட்டாள். அவளால் வெளிப்படையாய் பதில் சொல்ல
இயலவில்லை; வெட்கம் பிடுங்கித் தின்றது.\
\
\"மேடம்! வாயாலே கேள்வி கேட்டா, காலாலே பதில் சொல்றீங்க! என்ன, மௌனம் சம்மதம்
தானே?\"\
\
ஆமாம் என சொல்லி விட்டு ஜானகி ஒரே ஓட்டமாய் மாடியிறங்கி மறைந்து விட்டாள்.\
\
சிரித்துக் கொண்டே வந்த ஸ்ரீராமைப் பார்த்ததும், கூடம் மறுபடி மகிழ்ச்சி அடைந்தது. பரஸ்பர
வாழ்த்துக்களையும், மகிழ்ச்சியையும் பரிமாறிக் கொண்டனர். அவயம் பாட்டி வந்து ஸ்ரீராமின்
கையைப் பிடித்து குலுக்கி வாழ்த்து தெரிவித்தார்.\
\
\"எங்காத்து மாப்பிள்ளை ஆகப் போறேள் ! ரொம்ப சந்தோஷம்; ஜானகி கொடுத்து வைச்சவ!\"\
\
பஞ்சு மாமாவைப் பற்றிச் சொல்லவே வேண்டாம்; அவருக்கு பரம் சந்தோஷம்! ஏக திருப்தி!!\
\
சுவாமிநாதன் பஞ்சுவிடம், \"மளமளன்னு இனிமே ஏற்பாடெல்லாம் பண்ணியாகனும்; ஸ்ரீராம் லீவ்
முடிய இன்னும் 3 வாரம் தான் இருக்கு. இப்ப விட்டுட்டா, அடுத்தபடி லீவ் கிடைச்சு வர பத்து
மாசம் ஆகும். நீங்க என்ன சொல்றேள் ?\" எனக் கேட்டார்.\
\
பஞ்சு மாமாவோ, \" நான் சொல்ல என்ன இருக்கு? அதது வேளை வந்தா பகவான் தன்னால நடத்தி
வைக்கிறான்; வைத்தி மாமா அபிப்ராயம் எப்படி?\"\
\
அதற்குள் பாட்டி குறுக்கிட்டார்:\
\
\"சுபஸ்ய சீக்கிரம்னு சொல்லியிருக்கு; எல்லாம் பிடிச்சுப் போச்சு; குழந்தைகளுக்கும்
மனசு பிடிச்சுருக்கு. எதுக்காக தள்ளிப் போடணும் ? ரெண்டு நாள் பொறுத்து நிச்சயம்
பண்ணிடலாம்; மாப்பிள்ளை ஊருக்குப் போறதுக்குள்ள, கல்யாணமும் பண்ணிடலாம். எல்லா ஏற்பாடும்
தயாரா வெச்சிருக்கோம்.\"\
\
\"எங்காத்துல அம்மா சொன்னா, அப்பீலே கிடையாது. உங்க சௌகரியம் எப்படியோ?\"\
\
வைத்தி மாமா சிரித்தபடி கேட்க, சுவாமிநாதன் பதில் சொன்னார்.\
\
\"கல்யாணம் நீங்க பண்ணித் தரப் போறேள்; உங்க சௌகரியம் முதல்லே பார்த்துக்குங்கோ.
எங்களுக்கு எந்த சிரமமும் இல்ல; மாட்டுப்பொண் சீக்கிரம் வந்தா, இன்னும் சந்தோஷம் தான்.\"\
\
\"எனக்கு அடுத்த வேலை, மண்டபம் பார்க்கறது தான், என்ன சொல்றேள்?\"\
\
பஞ்சு உற்சாகமாய் சிரிக்க, அனைவரும் மகிழ்ச்சியில் ஆழ்ந்தனர்.\
\
தொடரும்\....
