---
layout: post
title:  "இன்றைக்கு என் பணம்"
date:   2025-06-22 17:14:51 +0530
author: Hemamalini Sundaram
categories: stories
---

**' இன்றைக்கு என் பணம் 'டயுளாக' வரப் போகிறது ! " என குஷியாக பூங்காவிற்கு '
வாக்கிங் ' சென்றார் வேதாசலம். இரண்டு மாதம் முன்பு அவருக்கு பார்க்கில் ஃப்ரெண்ட் ஆன
தயாளன், பணம் டபுள் ஆகும் திட்டத்தில் அவரை தன் பேச்சு சாமர்த்தியத்தால் சேர்த்து
விட்டிருந்தான். இரு மாதங்களில் பணம் இரட்டிப்பு ஆகும் திட்டம் ! ' வீட்டில் சொன்னால் நம்ப
மாட்டார்கள் ! ...அதனால் இப்போது சொல்ல வேண்டாம். நான் இரு மடங்காய் திருப்பிக்
கொடுத்தபின் சொல்லுங்கள். அப்போது தான் நம்புவார்கள் ' என்று காரணமும் சொன்னான். அவரும்
அப்படியே செய்தார். தான் கொடுத்த ஐம்பதாயிரம் இன்று ஒரு லட்சமாய் வரும் என்று
சென்றவருக்கு பேரதிர்ச்சி ! அங்கங்கே கூட்டம் கூட்டமாய் நின்று பலரும் பேசிக்
கொண்டிருந்தனர் தயாளன் இவரைப் போல் பேராசைப்பட்ட பலரையும் ஏமாற்றி, பணத்தோடு 'எஸ்கேப்'
ஆனது அறிந்து வேதாசலம் மனம் உடைந்து போனார்.**
