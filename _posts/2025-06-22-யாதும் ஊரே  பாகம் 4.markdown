---
layout: post
title:  "யாதும் ஊரே  பாகம் 4"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 4 ! 

[[பாகம்
3]{.underline}](https://tamil.momspresso.com/parenting/aa71bb9e323d44a5b589be0617593389/article/yaatum-uuree-paakm-3-zqgnvt5wr0hw?utm_source=AD_Whatsapp_Share&utm_medium=Share_Android)அத்தியாயம் -
4\
\*\*\*\*\*\*\*\*\*\*\*\*\*\*\*\*\
\
\"கௌசல்யா சுப்ரஜா ராம பூர்வா ஸந்த்யா ப்ரவர்த்ததே\....\"\
\
ஜானகி மெல்லிய குரலில் பூஜை ஆரம்பிக்கும் ஓசையும், காற்றில் ஊதுபத்தியின் மணமும்
கரைந்து வந்து ஸ்ரீராமை எழுப்பின. ஜானகி திருமதி. ஸ்ரீராம் ஆகி ஆறு மாதங்கள் பறந்தோடி
விட்டன. இந்த லண்டன் குளிரிலும் தான் இருந்த மைலாப்பூரைப் போலவே காலை எழுந்து,
குளித்து பூஜை செய்யும் ஜானகியைப் பார்க்கும் போது அவனுக்கு மிகவும் அதிசயமாக தான்
இருந்தது.\
\
ஸ்ரீராமின் குடும்பமும் ஆச்சாரம் மிகுந்தது தான் என்றாலும் ஜானகியின் வீட்டளவு இல்லை என்று
தான் சொல்ல வேண்டும். ஸ்ரீராம் வீட்டில் முடிந்தால் பண்டிகை, நோன்பு எல்லாம் முறைப்படி
செய்வார்கள்; வேறெதாவது காரணமாய் முடியவில்லை என்றாலும் வருந்த மாட்டார்கள்; அதன்
தாத்பரியத்தை உணர்ந்து எளிமையாக செய்து விடுவார்கள்.\
\
\"மனப்பூர்வமாக ஒரு இலை, ஒரு பூ, ஒரு கனி - இவை எனக்குப் போதும்\" என்று கீதையில்
கிருஷ்ண பரமாத்மா கூறியிருக்கிறார் என்று ஸ்ரீராமின் அப்பா சுவாமிநாதன் அடிக்கடி
கூறுவதுண்டு. அப்படி வளர்ந்த ஸ்ரீராமிற்கு ஜானகி நாள் தவறாது, வேளை தவறாது செய்யும்
பூஜை கொஞ்சம் பயத்தையும் கொடுத்தது.\
\
\"எங்காவது வெளியில் சென்று வரலாம்\' என்று ஸ்ரீராம் கூப்பிட்டால் சாயந்தரம் பூஜை செய்ய
வேண்டும் என்பாள்; திரும்பிப் பார்த்தால் திங்கள் விரதம், வியாழன், சனி விரதம், அவ்வப்போது
சஷ்டி, கிருத்திகை, பௌர்ணமி - சில சமயங்களில் ஏதோ மடத்தில் குடியிருப்பது போலக்
கூட உண்ர்வதுண்டு.\
\
சிந்தனைகளில் மூழ்கியிருந்த ஸ்ரீராமை, ஜானகியின் வளையல் ஒலி தட்டி எழுப்பியது.\
\
\"ஏன்னா! எழுந்தாச்சா ? கல்பூரம் எடுத்துக்க வரேளா?\"\
\
\" வரேன் ஜானகி, குட்மார்னிங்!\"\
\
என்றபடியே ஸ்ரீராம் எழுந்து சென்றான்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
மளமளவென சமையலை முடித்து, ஸ்ரீராம் சாப்பிட்டுக் கிளம்பிய பின், ஜானகி சற்று
\'ரிலாக்ஸாக சோஃபாவில் அமர்ந்தாள்.\
\
இப்போது நினைத்தாலும் நடந்தவை கனவு போல இருக்கிறது; ஸ்ரீராம் பெண்பார்த்து சென்ற
மறுவாரமே அவர்கள் நிச்சயதார்த்தம் நடந்தது. அன்றிலிருந்து சரியாய் பதினைந்தாவது நாளில்
அவர்கள் கல்யாணமும் முடிந்தது.\
\
மாயாஜாலம் போல் எல்லாப் பக்கமும் எல்லாரும் வேலை செய்தனர். பாட்டிக்கு சந்தோஷம்
பிடிபடவில்லை; எப்போதும் ரவியை விரட்டிய வண்ணம் தான் இருந்தாள்; \"இதை வாங்கிண்டு வா;
அதை சரிபார்த்து வா\" என்று காலில் சக்கரம் கட்டாத குறையாக அவன் பறந்தான்.\
\
ஜானகிக்கு இப்போது \'கல்யாணப் பெண்\' என்று ஸ்பெஷல் கவனிப்பு; ஆனால், அவளுக்கு தான்
\'சோறு இறங்கவில்லை; நீரும் பருகவில்லை, சகியே!\' என்ற நிலையாகி விட்டது. ஸ்ரீராம்
அவ்வப்போது ஃபோன் செய்து பாஸ்போர்ட், விசா ஏற்பாடு செய்வது தொடர்பாக பேசுவான்;
\'ம்ம்ம்\....அப்பா கிட்ட சொல்றேன்; சரி! வைச்சுடட்டுமா?\' - எப்போதும் அவள் பக்கம் இதே
டயலாக் தான்.\
\
கல்யாணம் முடிந்த இரண்டாம் மாசம் ஸ்ரீராம் அவளை லண்டனுக்கு வரவழைத்து விட்டான். அவள்
விரும்பியதெல்லாம் செய்து கொடுத்தான்; அவள் விருப்பம்போல சமையல் அறையில் ஒரு பகுதி
பூஜையறையாக மாறிய பிறகு தான் , ஜானகி அங்கு சந்தோஷமாக வளைய வரத் தொடங்கினாள்.\
\
ஜானகிக்கு பெற்றோர், பாட்டி, ரவியின் ஞாபகம் வந்தது.\
\
\"இப்போது அங்கே என்ன நேரம் இருக்கும்?\"\
\
\"என்னைப் பற்றி நினைத்திருப்பார்களா இல்லை நான் இல்லாத வாழ்க்கைக்கு பழகிவிட்டார்களா?\"
என்றெல்லாம் அசட்டுக் கேள்விகள் மனசுக்குள் எழுந்தன.\
\
\"அப்பா, அம்மாவைப் பார்த்தால் தேவலாம் போல இருக்கும்\" என நினைத்த மனக்குதிரையை ஒரு
கடிவாளம் போட்டு அடக்கிக் கொண்டாள்.\
\
\"இதென்ன, மயிலாப்பூர், மாம்பலமா? நினைத்த போது நாம் போவதற்கும், அவர்கள் வந்து
நிற்பதற்கும்?\"\
\
தானே தன் அசட்டுத்தனத்தை நினைத்து வெட்கப்பட்டுக் கொண்டாள். அப்போது டெலிபோன்
ஒலித்தது; ஸ்ரீராம் தான் பேசினான்.\
\
\"ஹாய் ஜான்! மார்னிங்! ஆஃபீஸ் வந்தாச்சு!\"\
\
\"ம்ம்ம்\....! சொல்லுங்கோ!\"\
\
\"என்ன ? வாய்ஸ் டல்லடிக்குது? உடம்பு ஏதாவது சரியில்லையா?\"\
\
\"அதெல்லாம் ஒண்ணுமில்லை\....வந்து வீட்டு ஞாபகம் வந்துடுத்து\....அதான்\...\" என்று
ஜானகி இழுத்தாள்.\
\
\"அப்படியா? சரி, சரி ! \" என்று அவன் சிரிப்பொலி கேட்கவும், ஜானகிக்கு கூச்சம்
மிகுந்தது.\
\
\"சரி ஜான்! இதுக்கு வீட்டுல ஒரு மருந்து இருக்கு! நம்ம வீட்டுல தான் கல்யாண சி.டி
இருக்கே, அதை போட்டுப் பாரு, எல்லாரும் நம்ம வீட்டு ஹால்ல வருவாங்க\"\
\
\"எப்படிங்க ? அதெல்லாம் எனக்கு போடத் தெரியாது!\"\
\
\"இதுக்கு தான் எல்லாம் கத்துக்கோன்னு சொல்றேன், நீ பிடி கொடுக்கவே மாட்டேங்கறே.
இன்னிக்கு வீடு வந்து முதல் வேலை இது தான்\"\
\
ஸ்ரீராம் முடிக்கு முன்பே ஜானகி குறுக்கிட்டாள்.\
\
\"ஐயோ! அதெல்லாம் ஒண்ணும் வேணாம். நான் ஃபோட்டோ ஆல்பம் எடுத்துப் பார்த்துக்கறேன்.
வைச்சுடறேன்\" என்று தொடர்பை முடித்து விட்டாள்.\
\
மறுமுனையில் ஸ்ரீராம் கவலையில் ஆழ்ந்தான். எதுவும் தெரிந்து கொள்ள ம்றுக்கிறாளே,
நாளைக்கு ஒரு தேவை என்றால் இவள் எப்படி இந்த நாட்டில் வாழ்ந்து காட்டுவாள் என்று புதிதாய்
ஒரு கேள்வி அவனுக்குள் முளைத்தது.\
\
தொடரும்\.....
