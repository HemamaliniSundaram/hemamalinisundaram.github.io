---
layout: post
title:  "நான் மாற விரும்பும்"
date:   2025-06-22 17:14:53 +0530
author: Hemamalini Sundaram
categories: stories
---

**நான் மாற விரும்பும் பிரபலம் தமிழ் மூதாட்டி ஔவையார் ! அவருடைய வாழ்க்கை என்னை
பிரமிக்க வைத்திருக்கிறது ! பலப்பல நூற்றாண்டுகளுக்கு முன், சமூகம் பெண்ணுக்காய்
போட்டிருந்த விதிகளையும், கைவிலங்குகளையும் மீறித் தன் வாழ்வை தான் விரும்பிய முறையில்
வாழ்ந்தவர். " பெண் யாரையும் சார்ந்திராது, சுயமாய் சுதந்திரமாய் வாழ முடியும்; அவள்
கல்வியும், திறமையும் அவளுக்கான மதிப்பை சமூகத்தில் பெற்றுத் தரும் " என்பதை வாழ்ந்து
காட்டிய புரட்சிப் பெண் !அரசர்களுக்கும் அதிகாரத்துக்கும் அஞ்சாத தைரியம், சாதி, மத
வேறுபாடுகளைச் சாடிய துணிச்சல், கடல் போன்ற தமிழறிவு, ஈடில்லா இறைபக்தி -- என்று
நான் வியக்கும் எல்லாக் குணநலன்களும் கொண்ட அவர் வாழ்வை வாழ்ந்து பார்க்க நான் கொடுத்து
வைத்திருக்க வேண்டும் !!**
