---
layout: post
title:  "யாதும் ஊரே  பாகம் 6"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 6 ! 

[[பாகம்
5]{.underline}](https://tamil.momspresso.com/parenting/aa71bb9e323d44a5b589be0617593389/article/yaatum-uuree-paakm-5-bwq5n2fwrc18?utm_source=PCA_Whatsapp_Share&utm_medium=Share_Android)அத்தியாயம் -
6\
\*\*\*\*\*\*\*\*\*\*\*\*\*\*\*\*\
\
\" எனது உயிரும் எனது உடலும்\
சகலம் ரமணார்ப்பணம்\.....\"\
\
இளையராஜாவின் இனிய இசையும், பொருள் பொதிந்த பாடலும் ஒரு தெய்வீக அமைதியைத்
தோற்றுவித்து, மன நிம்மதியை அளித்தது.\
\
காரில் தன் நண்பன் வினோத்துடன் சென்று கொண்டிருந்த ஸ்ரீராமுக்கு மனசு அலை பாய்ந்தது;
நிலை கொள்ளாமல் தவித்தது. அவனுடைய அமைதியின்மையைக் கவனித்த வினோத் சற்றே கவலை
அடைந்தான். அவனை நோக்கின் கேட்டான்.\
\
\"ஹேய் ஸ்ரீ! நானும் நேத்திலேர்ந்து பார்க்கிறேன், ரொம்ப ரெஸ்ட்லெஸ்ஸா இருக்கியே, எனிதிங்
சீரியஸ்?\"\
\
\" இ\...இல்லடா\...ஒண்ணுமில்ல\"\
\
\" கமான் டா, ரெண்டு வருஷமா உன் கூட பழகிட்டிருக்கேன், நீ எந்த மூட்லே இருக்கேன்னு
எனக்குத் தெரியாதா? கம் அவுட், ஐ ஸே!\"\
\
\" வினோத், என் வொய்ஃப் ஜானகியைப் பத்தி நெனைச்சா தான் கொஞ்சம் கவலையா இருக்கு; இங்க
வந்து இவ்ளோ மாசமாகியும் அவ இந்தியாவுல இருந்த மாதிரி தான் இருக்கா.\"\
\
\"ஸோ வாட்? ரெண்டு பேரும் ஹாப்பியா தானே இருக்கீங்க?\"\
\
\"ஹாப்பியா தான் இருக்கோம்; ஒரு ஹோம் மேக்கரா ஜானகி எக்ஸலெண்டா இருக்கா; ஆனா நான்
எங்கியாவது வெளியில கூப்பிட்டா, அவ போக்கே மாறிடுது; வீட்டை விட்டு வெளியில வர
அவளுக்கு இஷ்டமேயில்ல; தனியா கடை, பார்க், ஷாப்பிங் - எதுவுமே போக மாட்டேங்கிறா;
சொசைட்டில பழக மாட்டேங்கறா, வினோத்\"\
\
\"இது தானே ஸ்ரீ உன் பிரச்னை? இதுக்கா இப்படி வொர்ரீ பண்றே? இப்ப தானே கல்யாணமாகி,
அதுவும் வேற நாட்டுக்கு வந்திருக்காங்க; கொஞ்ச காலமானா, எல்லாம் பழகிடும்; இன்னும்
கொஞ்சம் டைம் கொடுத்துப் பாரு, ஃபோர்ஸ் பண்ணாம அவங்க போக்கில விடு; தன்னால
சரியாய்டும்!\"\
\
\"இப்ப டைம் இல்லடா, அதான் என் பிரச்னை; வர்ற 20- த்லேர்ந்து எனக்கு 2 வாரம் நம்ம யு.எஸ்.
ஆஃபிஸ்ல டிரெய்னிங் போட்டிருக்காங்க; கண்டிப்பா நான் போயாகணும்; இப்ப இதுக்காக
ஜானகியை இந்தியாவுக்கு அனுப்ப முடியாது; இவ்ளோ ஷார்ட் டைம்ல அங்கேர்ந்து எங்க
ரிலேடிவ்ஸ் யாராவது வரவும் முடியாது; என்ன பண்றதுன்னு யோசிச்சு, யோசிச்சு ரொம்ப
குழம்பிக்கிட்டிருக்கேன் வினோத்\"\
\
\"மேட்டர் கொஞ்சம் சிக்கலா தான் இருக்கு. வீட்டுல விஷயத்தை சொல்லிட்டியா?\"\
\
\"இல்ல வினோத்.ஜானகி தனியா இருக்கேன் அப்படின்னு தான் சொல்லுவா. ஆனா, எனக்கு தான்
அவளை தனியா விட்டுட்டு போக பயமா இருக்கு\"\
\
சிறிது நேர சிந்தனைக்குப் பிறகு வினோத் முகம் மலர்ந்தான்.\
\
\"டேய், ஸ்ரீ! ஒரு வொண்டர்ஃபுல் ஐடியா! நம்ம ஆஃபிஸ் லிசா இருக்காங்கல்லே, அவங்க வீட்டுலே
\'பேயிங் கெஸ்ட்\' அகாமொடேஷன் இருக்கு. நீ அவங்க வீட்டுல சிஸ்டரை விட்டுடு\"\
\
\"லிசா வீட்டுல\....எப்படிடா ஜானகியைப் போய்?\"\
\
\"ஸ்ரீ, இதை விட ஒரு அருமையான சான்ஸ் உனக்கு வராது. லிசா வீட்டுல அவங்க பேரன்ட்ஸ்
எப்பவும் இருப்பாங்க; தைரியமா நீ அங்க சிஸ்டரை விடலாம். இன்னொரு அட்வாண்டேஜ் என்னன்னா,
ஜானகி சிஸ்டர் இங்க இருக்கிற இங்கிலீஷ் அக்ஸென்ட், கல்ச்ச்ர், etiquette - இதெல்லாம் கத்துக்க
ஒரு நல்ல வாய்ப்பு ஸ்ரீ!\"\
\
\"அப்படியா சொல்றே வினோத்!\"\
\
இப்போது ஸ்ரீராமின் முகம் சற்று தெளிிவடைந்து இருந்தது.\
\
\"சரி, நீ சொன்ன மாதிரி நாளைக்கு லிசா கிட்டே கேட்டுப் பார்க்கிறேன். அவங்க ஓக்கே
சொன்னப்புறமா, ஜானகியை கன்வின்ஸ் பண்ணிக்கலாம்\"\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
ஸ்ரீராம் சொன்னது போலவே மறுநாள் லிசாவிடம் அனுமதி வாங்கினான். ஸ்ரீராமின் வொய்ஃப்
என்பதால் லிசாவுக்கு இரட்டிப்பு மகிழ்ச்சி. \"இட்ஸ் எ ப்ளெஷர்\" என்று சொல்லி
மகிழ்ந்தாள்.\
\
ஸ்ரீராம் நான்கு நாட்களில் யு. எஸ் புறப்பட வேண்டும்; மெதுவாக அன்று மாலை ஜானகியை
அழைத்து, எல்லா விவரங்களையும் கூறினான். சற்று நேரம் அமைதியாக கேட்ட ஜானகியின் கண்கள்
லேசாகக் கலங்க ஆரம்பித்தன.\
\
\"ஏன்னா, நான் பாட்டுக்கு இங்க இருந்துக்கறேனே, ப்ளீஸ் !\"\
\
\"இல்ல, ஜானு, நீ தனியா இருக்கிற அளவு இங்க யார்கிட்ட பழகியிருக்கே சொல்லு! ஏதோ
ஒரு தேவைன்னா யார் செஞ்சு தருவாங்க? அதெல்லாம் ரொம்ப ரிஸ்க்; நமக்கு அதெல்லாம் எதுக்கு?
நான் எல்லாம் யோசனை பண்ணி தான் என் பிரெண்ட் லிசா வீட்டுல நீ தங்க ஏற்பாடு
பண்ணியிருக்கேன். அங்க அவளோட பேரெண்ட்ஸ் எப்பவும் இருப்பாங்க. நீ அங்க இருந்தா, நானும்
நிம்மதியா என் டிரெய்னிங்\
முடிச்சுட்டு வருவேன். எல்லாத்தையும் நிதானமா யோசிச்சுப் பாரு, ஜானு, இப்ப இருக்கிற
பெஸ்ட் ஆப்ஷன் இதான்.\"\
\
அன்று இரவு முழுதும் யோசித்த ஜானகி, மறுநாள் தன் சம்மதத்தைக் கூறினாள். மனநிறைவுடன்,
ஸ்ரீராம் மடமடவென வேலைகளில் இறங்கினான்; தன்னுடைய பயணத்துக்கு தேவையான உடைகள்,
டாக்குமென்ட்ஸ் எல்லாம் தயார் செய்தான். யு.எஸ் தொடர்பு எண்களை ஜானகியிடம் கொடுத்தான்;
லிசா வீட்டுத் தொலைபேசி எண்களைக் குறிப்பிட்டு, தன் டிரெய்னிங் விவரத்தையும் எழுதி,
இரு வீட்டாருக்கும்\
ஈ-மெயில் அனுப்பினான். இந்த முன்னேற்பாடுகள் முடியவும், அவன் பயண நாள் நெருங்கவும்
சரியாக இருந்தது.\
\
இரு வாரங்களுக்குத் தேவையான உடைகள், உடைமைகளோடு ஜானகியை லிசா வீட்டில் இறக்கி
விட்டு, அவளை லிசாவின் பெற்றோருக்கு ஸ்ரீராம் அறிமுகப்படுத்தினான். பின் அதே டாக்ஸியில்
அவன் ஏர்போர்ட் கிளம்பினான்.\
\
தொடரும்\.....
