---
layout: post
title:  "இதோ…நான் எதிர்பார்த்த அந்த"
date:   2025-06-22 17:14:51 +0530
author: Hemamalini Sundaram
categories: stories
---

**இதோ....நான் எதிர்பார்த்த அந்த நன்னாள் ;எனக்கும் இன்று வளைகாப்பு ! எல்லா உறவினர்களும்
வந்திருக்க, என் மாமியார் மட்டும் சற்று லேசாக கலக்கத்துடன் காணப்பட்டார். முதல் வளை என்
அம்மா போட்டுவிட்டார்; அடுத்து வளை போட வேண்டிய என் மாமியாரை காணவில்லை ....எங்கே
என்று நான் கேட்க, என் உறவினர் ஒருவர் , ' அவங்க எதுக்கு சாந்தி ? அவங்களுக்கே குழந்தை
இல்லைன்னு தானே உன் புருஷனை தத்து எடுத்து வளர்த்திருக்காங்க....? ' எனக் கூற, என் மனம்
எரிமலையானது. " தாய்மைங்கிறது வெறும் உடம்பு சம்பந்தப்பட்டது மட்டும் இல்லை; அவங்க
முழுமனசோட என் புருஷனை தத்து எடுத்து, சின்னக்குழந்தைலேர்ந்து ஆசையா, பாசமா
வளர்த்திருக்காங்க; அவங்க தாய்மையைப் பத்தி உங்களுக்கு என்ன தெரியும் ? அவருக்கு
மட்டுமில்லை, எனக்கும் அவங்க அம்மா தான். அந்த அம்மாவும் வந்து வளையல் போடட்டும் " என்றேன்
நான் தீர்மானமாய் !**
