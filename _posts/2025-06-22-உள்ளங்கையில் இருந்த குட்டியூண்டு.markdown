---
layout: post
title:  "உள்ளங்கையில் இருந்த குட்டியூண்டு"
date:   2025-06-22 17:14:51 +0530
author: Hemamalini Sundaram
categories: stories
---

**உள்ளங்கையில் இருந்த குட்டியூண்டு பொட்டலத்தை, பரவசத்தோடு பிரித்தார் சதாசிவம்; மகள்
அகிலா, " ம்ம்.....அப்பாக்கு பால்கோவா வந்தாச்சா...? இனிமே ஒரு வாரத்துக்கு
ஸ்ரீவில்லிபுத்தூர் புராணம் தான் ! ' என்று கிண்டல் செய்தாள். கேலியை காதிலேயே
வாங்காதவராய், சதாசிவம் ஒரு விரலால் மடிப்பில் ஒட்டியிருந்த துளி பால்கோவாவை எடுத்து
நாக்கில் தடவிக் கொண்டு, ' அப்பப்பா....என்ன ருசி ! தேவாமிர்தம் தான் ! " என்று
பூரித்தார். " அதென்னமோப்பா....எல்லாரும் இங்கே யு.எஸ் லேர்ந்து இந்தியாவுக்கு சாக்லேட்ஸ்
கொண்டு போவாங்க; நீங்க என்னன்னா அங்கேர்ந்து ஸ்ரீவில்லிபுத்தூர் பால்கோவா வாங்கி சாப்பிடறீங்க
! அப்படி என்ன தான் ஸ்பெஷலோ ? '' இது எங்க ஊரு பசும்பால்ல செய்யறதுனால வர்ற டேஸ்ட் மா;
இதோட தனி ருசி உலகத்துல எங்கே பால்கோவா வாங்கினாலும் கிடைக்காது, தெரியுமா ? இந்தா
நீயும் சாப்பிடு !' என்று பெருமையோடும், ஊர்க்காரரின் கர்வத்தோடும் சொன்னார் சதாசிவம்.**
