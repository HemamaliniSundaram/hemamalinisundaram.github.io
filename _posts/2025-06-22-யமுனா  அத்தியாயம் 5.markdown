---
layout: post
title:  "யமுனா  அத்தியாயம் 5"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 5 ! 

[[பாகம்]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-4-jlpucqf6uwol?utm_source=AD_Whatsapp_Share&utm_medium=Share_Android)
4\
\
\'ஸாரி, மேடம்! நீங்க ரொம்ப நேரம் வெயிட் பண்ண வேண்டியதாயிடுச்சு!\"\
\
\
யமுனா சொல்லவும், அபர்ணா \'இட்ஸ் ஓ.கே\' என்று புன்னகைத்தாள்.\
\
\
\"சொல்லுங்க; என்ன விஷயமா என்னை பார்க்க வந்தீங்க?\"\
\
\
\"**நந்தவனம் பத்திரிகை பத்தி உங்களுக்குத் தெரிஞ்சிருக்கும்\"\
\
\
**யமுனா ஆமோதிப்பாக தலை அசைத்தாள்.\
\
\
\" **இந்தமுறை ஆண்டுமலர்லே உங்களோட பேட்டியை வெளியிடலாம்னு இருக்கோம். அதுக்குத் தான்
நான் வந்திருக்கேன், மேடம்.\"\
\
\
**\"காலேஜ் பத்தின இண்டர்வியூ தானே? தாராளமா செய்யலாம்!\"\
\
\
\"மேடம், இது பர்சனல் இண்டர்வியூ\" அபர்ணா குறுக்கிட்டாள்.\
\
\
\"**என்னம்மா இது? பர்சனல் இண்டர்வியூ எடுக்கற அளவுக்கு நான் ஒண்ணும் செய்யலையே!\"\
\
\
**\"**மேடம், அது உங்களோட அடக்கத்தைக் காட்டுது. இதே காலேஜ் நீங்க வர்றதுக்கு முன்னாடி
இருந்த நிலைமையும் எல்லாருக்கும் தெரியும். இப்ப நீங்க செய்திருக்கிற மாற்றமும்
எங்களுக்குத் தெரியும்.\"\
\
\
**அபர்ணா புன்னகையுடன் கூறவும், யமுனா மேடம் அதை மறுக்கும் விதமாய் தலையாட்டினாள்.\
\
\
**\"நான் செய்திருகிறது பெரிய சாதனை இல்லை. ஒரு கல்லூரி முதல்வரோட கடமை என்னவோ,
அதைத் தான் நான் செய்துகிட்டிருக்கேன். அதனால தனிப்பட்ட முறையில நீங்க பேட்டி எடுத்து
வெளியிடறதுல எனக்கு விருப்பம் இல்லை**.\"\
\
\
பெரிய மனிதர்களுக்கு இருக்கும் சிறந்த குணங்களுள் இந்தத் தன்னடக்கமும் ஒன்று. அதனால்தானே
வள்ளுவர், \"அடக்கம் அமரருள் உய்க்கும்\" என்று சொல்லியிருக்கிறார் என்று அபர்ணா நினைத்துக்
கொண்டாள்.\
\
\
\"சரி, இப்போதைக்கு இந்த வாய்ப்பை பயன்படுத்தி முடிந்ததைச் செய்வோம், மற்றதை பிறகு
தீர்மானிக்கலாம்\" என்று முடிவு செய்தாள்.\
\
\
\"ஓ.கே மேடம், உங்க விருப்பம் இல்லாம செய்யறதுல எனக்கும் சம்மதம் இல்லை. அதனால
இப்போதைக்கு காலேஜ் பகுதியில உங்க காலேஜ் பத்தின தகவல்களை வெளியிடறேன். அதுக்கு
உங்ககூட கொஞ்ச நேரம் செலவிட வேண்டியிருக்கும்.\"\
\
\
\"அதுக்கு என்னோட ஒத்துழைப்பு தாராளமா உண்டு.\"\
\
\
சிரித்தபடியே யமுனா அவர்கள் கல்லூரி பற்றிய தகவல்கள் நிறைந்த \'ப்ராஸ்பெக்டஸ்\' -ஐ
எடுத்து, அபர்ணாவிடம் கொடுத்தார்.\
\
\
\"எங்க காலேஜ் பத்தின எல்லா தகவல்களும் இதுல இருக்கு. வேற ஏதாவது வேணும்னா, அப்புறமா
காண்டாக்ட் பண்றீங்களா?\"\
\
\
தனக்கு நாசூக்காக விடைகொடுப்பதை உணர்ந்து அபர்ணா கிளம்பினாள்.\
\
\
\"ஓ.கே மேடம், தாங்க்யூ வெரிமச்! அப்படியே உங்க ஹாஸ்டலையும், வித் யுவர் பர்மிஷன்,
பார்த்துட்டு கிளம்பலாமா?\"\
\
\
\"நானும் அங்கதான் கிளம்பிட்டு இருக்கேன், வாங்க போகலாம்.\"\
\
\
அபர்ணா வெளியில் காத்திருக்க, யமுனா மேடம் தன் செயலரை அழைத்து செய்து முடிக்க வேண்டிய
வேலைகளைக் கூறிவிட்டுக் கிளம்பினார்.\
\
\
ஹாஸ்டலுக்குச் செல்லும் வழியில் மரங்கள் அணிவகுத்து நின்றிருந்தன. விடுதியைச் சுற்றிலும்
தூய்மை மிளிர்ந்தது.\
\
\
அது அரசாங்கக் கட்டிடம் என்பதை அதன் பழமையான தோற்றம் அறிவித்த போதிலும், அது அழகாக
பராமரிக்கப்பட்டு வருவதும் தெரிந்தது.\
\
\
நுழைந்ததும் இருந்த வரவேற்பு அறையில் நடுவில் ஒரு டீபாய் இருந்தது. அதன் மேல்
தினசரிகளும், சில பத்திரிகைகளும் இருந்தன. நான்கைந்து மாணவியர் அதைச் சுற்றி இருந்த
நாற்காலிகளில் அமர்ந்து உரையாடிக் கொண்டிருந்தனர். மேடம் வருவதைப் பார்த்து எழுந்தனர்.\
\
\
\"காபி சாப்பிட்டீங்களா?\" என மேடம் கேட்க, அவர்கள் தலையாட்டினர்.\
\
\
அபர்ணா அவர்கள் பேச்சில் கலந்து கொள்ள முடிவெடுத்தாள்.\
\
\
\"மேடம், இஃப் யூ டோண்ட் மைண்ட், நான் இவங்களோட பேசிட்டிருக்கேன்.\"\
\
\
\"**கண்டிப்பா. கேர்ல்ஸ்! இவங்க ஒரு ஜர்னலிஸ்ட்; நம்ம காலேஜ் பத்தி ஒரு கட்டுரை எழுத
வந்திருக்காங்க. ஒ.கே\" என்றவர்,\
\
\
**\"நான் ஒரு பத்து நிமிஷத்துல வரேன்\" என்று அபர்ணாவிடம் கூறிவிட்டு, மாடியில்
இருந்த தன் தனியறைக்குச் சென்றார்.\
\
\
\"என் பேர் அபர்ணா. உங்க பேர் என்ன?\"\
\
\
ப்ரீதா, காமாட்சி, ஜெயா, சாரதா நால்வரும் தங்களை அறிமுகப்படுத்திக் கொண்டனர். கல்லூரி
குறித்தும், விடுதி பற்றியும் மேடம் வந்த பின் நடந்துள்ள சில மாற்றங்கள், முன்னேற்றங்கள் -
இவை பற்றியும் அபர்ணா அவர்களைக் கேட்டுத் தெரிந்துகொண்டாள்.\
\
\
விடுதி ஆயா அபர்ணாவிடம் வந்து,\
\
\
\"உங்களுக்கு குடிக்க என்ன தரட்டும், அம்மா காபியா, டீயானு கேட்டு கொடுக்க சொன்னாங்க\"
என்று வரவும், அபர்ணா காபி குடிப்பதாகக் கூறினாள். ஐந்து நிமிடத்தில் காபி வந்தது;
நல்ல தரமானதாகவும் இருந்தது.\
\
\
மேடம் இறங்கி வந்ததும் ஆயா அவருக்கு டீ எடுத்து வந்தார். அதைப் பருகி விட்டு,\
\
\
\"**லக்ஷ்மிம்மா, டிபன் ரெடியானு கேட்டுட்டு வாங்க**\" என்று அவரிடம் கூறினார்.\
\
\
ஆயா வந்து ரெடி என சொல்லவும், மேடம் எழுந்து சமையலறைக்கு சென்றார்.\
\
\
அபர்ணா ஒன்றும் புரியாமல் அவரையே பார்த்துக் கொண்டிருந்தாள்.\
\
\
(தொடரும்\...)
