---
layout: post
title:  "பொதுத்தேர்வு முடிவைப் பார்க்கச்"
date:   2025-06-22 17:14:53 +0530
author: Hemamalini Sundaram
categories: stories
---

**பொதுத்தேர்வு முடிவைப் பார்க்கச் சென்ற யாழினிக்காக ஆர்வமாகக் காத்திருந்த சுதா, அவள்
அழுத முகத்தோடு திரும்பவும் திடுக்கிட்டாள். எதுவுமே பேசாமல் அறைக்குள் சென்று கதவைச்
சாத்திக் கொள்ள, அதிர்ந்து போனாள். சுதா என்ன சொல்லியும் கதவைத் திறக்காததால், புவனேஷ்
அலுவலகத்திலிருந்து வந்தான்."' நான் நினைச்ச மார்க் வரலைப்பா; நல்லா தான் எக்ஸாம்
எழுதினேன் ! எனக்கு வாழ்க்கையே பிடிக்கலைப்பா ...." என்று கேவிக் கேவி அவள் அழுவதைப்
பார்த்து பெற்றோருக்கும் கண்களில் நீர் முட்டியது. இருந்தாலும் புவனேஷ் தன்னை சமாளித்துக்
கொண்டு, ' பரவாயில்லமா, எக்ஸாம் மார்க்குக்காக இப்படில்லாமா பேசறது ? வாழ்க்கை வேற,
எக்ஸாம் வேற ; எக்ஸாம்ஸ்ல தோத்தவங்க எத்தனையோ பேர் வாழ்க்கையில ஜெயிச்சிருக்காங்க.! நீ
நல்லா எழுதியிருப்பே; நாம ரீ- வேல்யூவேஷன் போடலாம்; என்ன ஆனாலும், உன் கூட நாங்க
இருக்கோம்; தைரியமா இருக்கணும், சரியா ? ' என நம்பிக்கை தர, யாழினி தெளிந்தாள்.**
