---
layout: post
title:  "அவள் போய்விட்டாளாம் கைத்தலம்"
date:   2025-06-22 17:14:50 +0530
author: Hemamalini Sundaram
categories: stories
---

**அவள் போய்விட்டாளாம் ! கைத்தலம் பற்றி, என் காலடி பின்பற்றி கைத்தடி பற்றியதும், என்
கரம் பற்றி உதவியவள்.. கல்யாணமாலை சூடி, கட்டிலாட தொட்டிலாட்டி கருத்தோடு வளர்த்து
கல்யாணம் செய்துவைத்து, கடமைகள் அனைத்திலும் கூடவே வந்தவள்..இன்பங்களை என் இருப்பிடம்
கொணர்ந்து, எனை துன்பம் சூழ்ந்த சமயம் துணை நின்றவள்\.... அவள் போய் விட்டாளாம் !
கண்களிலே நீரில்லை ; காரணமோ தெரியவில்லை ! நெஞ்சு முழுதும் கோபம் நினைக்க நினைக்க
பொங்கியது ! என்னை விட்டுவிட்டு எப்படி நீ மட்டும் போவாய் ? உணர்ச்சிகளின் தாக்கத்தில்
உள்ளே ஏதோ வலித்தது ; உயிர் வாழ ஆசையின்றி உதடு ஊமையானது ! உயிர் ஒன்று உயிரைத்
தேடி உயர உயரப் பறந்தது ! ஊர் முழுதும் பேசிற்று ! -- அவரும் போய்விட்டாராம் !!**
