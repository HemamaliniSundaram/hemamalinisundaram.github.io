---
layout: post
title:  "யாதும் ஊரே  பாகம் 2"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 2 ! 

[[பாகம்
1]{.underline}](https://www.momspresso.com/parenting/aa71bb9e323d44a5b589be0617593389/article/retro-tottr-yaatum-uuree-paakm-1-1p4x1g065jcj?utm_source=SPA_Generic_Share&utm_medium=Share_Android)அத்தியாயம் -
2\
\*\*\*\*\*\*\*\*\*\*\*\*\*\*\*\
\
\"நமஸ்தேஸ்து மஹாமாயே ஸ்ரீபீடே ஸுீரபூஜிதே\
சங்கு சக்ர கதாஹஸ்தே மஹாலக்ஷ்மி நமோஸ்துதே\"\
\
பூஜையறையில் அவயம் பாட்டி மனமுருக பிரார்த்தித்துக் கொண்டிருந்தார். குத்துவிளக்கு தீபம்
ஜொலிக்க, ஊதுபத்தி மணம் கமழ, ஸ்வாமி படங்கள் அனைத்தும் செம்பருத்தி, அரளி, பவழமல்லி
என அன்றலர்ந்த புஷ்பங்கள் சூடி புன்னகையோடு ஒளிர்ந்தன.\
\
\"பெருமாளே! என் பேத்திக்கு ஒரு நல்ல வரன் அமைஞ்சு சௌக்யமா இருக்கணும்; அதை நான் கண்
குளிரப் பார்க்கணும்\"\
\
பாட்டி உரக்க வேண்டிக் கொண்டே, அன்றைய பூஜையை முடித்து, ஆரத்தி காட்டினார்.\
\
\"அவயம் ! உன் எண்ணம் நிறைவேறும்! நீ கேட்ட வரம் தந்தோம்!! நான் கேட்ட முறுக்கு, சீடை
எங்கே?\"\
\
\"அடேய் படுவா\...\" என பாட்டி திரும்ப, அங்கே குறும்புச் சிரிப்போடு ரவி
நின்றிருந்தான்.\
\
\"ஏண்டா, உனக்கு எல்லாம் விளையாட்டு தானா? ஜானகி கல்யாணத்துக்காக வீடே அமர்க்களமா
இருக்கு, நீ முறுக்கா கேட்கறே ? இதோ, முறுக்கறேன் , பாரு!\' என எட்டி, அவன் காதைப்
பிடித்து முறுக்கினாள் பாட்டி.\
\
\"பாட்டி, ப்ளீஸ் விட்டுடுங்கோ!\" வலிப்பது போல் பாவனை செய்தான் ரவி.\
\
ரவி எப்போதும் அப்படித்தான்; அவனுக்கு எல்லாமே விளையாட்டு, வாழ்க்கையே வேடிக்கை தான்.
அதற்காக மனம் போன போக்கில் செல்பவனும் அல்ல;இந்த உலகில் எல்லாமே அவனுக்கு பிடிக்கும்;
எல்லா விஷயங்களும் தெரியும்; அதே நேரம், எதற்காகவும் அதீத\
கவலையோ, மிதமிஞ்சிய சந்தோஷமோ அடைய மாட்டான். ஒரு \'கர்ம யோகி\' யைப் போல தன்
கடமையைச் செய்வான்.\
\
ரவி தன் பாட்டி கூட அமர்ந்து \'சௌந்தர்யலஹரி\' பற்றி ஆராய்ந்து விவாதிப்பான்; அப்பா
வைத்தியோடு கன்ஸ்யூமர் கேஸ், சட்டப் பாயிண்டுகள் எல்லாம் அலசுவான்; அக்கா ஜானகியோடு
கோவிலுக்கு போவான்; தன் சினேகிதர்களோடு கிரிக்கெட், ஸ்னோ\
பௌலிங் என்று ஊரெல்லாம் சுற்றுவான்; \'ரசப்பொடி\' செய்ய என்னென்ன தேவை என்பதும்
தெரியும்; ரஸ்ஸல், இங்கர்சான்ட், ஜெயகாந்தன் - இவர்களும் தெரியும்.\
\
\"ஏண்டா ரவி,உன் அபிப்ராயம் என்னடா? அந்த பையனோட ஃபோட்டோ பார்த்தியோ?\"\
\
பாட்டி பிரசாதத்தை கொடுத்தபடியே கேட்டாள்.\
\
\"பார்த்தேன் பாட்டி; அப்பா, அம்மா பேசிண்டிருந்ததை கேட்டேன்; நல்ல இடம்னு தான் தோண்றது;
பையனுக்கு நல்ல க்வாலிஃபிகேஷன்ஸ்; நல்ல கம்பெனி; இதை முடிச்சிடலாம், பாட்டி.\"\
\
\" நீ சொல்றதெல்லாம் சரிதான் ரவி. ஆனா, மாப்பிள்ளை வெளிநாட்டுல இருக்காரே, அதான்
கொஞ்சம் யோசனையா இருக்கு\"\
\
\'பாட்டி, இது கம்பெனில அனுப்பினது தானே, இன்னும் ரெண்டு, மூணு வருஷம் அதுக்குள்ள
இங்க வந்திடலாம் பாட்டி. இப்ப உலகம் ரொம்ப சுருங்கிப் போயிடுத்து; ஈமெயில், இண்டர்நெட்
எல்லா இடத்துலயும் இருக்கு; ஒரு கம்ப்யூட்டர், நெட் கனெக்ஷன் - வைச்சுண்டா நீ இங்கேர்ந்தே
எல்லா நாட்டுக்கும் பேசலாம்\"\
\
\"ரவி, உன்னை மாதிரி ஜானகி இருந்தா, நான் இவ்வுளவு யோசிக்க வேண்டியதில்லை. அவ ஒரு
மாதிரி வீட்டோட வளர்ந்துட்டா; பூஜை,சமையல், வீட்டுக் காரியம் இதெல்லாம் எக்ஸ்பர்ட் தான்.
இருந்தாலும் , காலேஜ் போய் படிச்சாளே தவிர கம்ப்யூட்டர் கத்துக்கணும், சிநேகிதிகளோட
ஊர் சுத்தணும் - இது எதையுமே அவ செய்யலியேடா!\"\
\
\"பாட்டி, நான் எவ்ளோ தடவி அவளை net center கூப்பிட்டிருக்கேன் ? எல்லார் கூடவும்
பழகத் தெரியணும்னு சொல்லி இருக்கேன்? அதுக்குத் தான் பாட்டி, ஐயா மாதிரி இருக்கணும்
!\"\
\
காலரை பெருமையாக தூக்கி விட்டுக் கொண்டான்.\
\
\"களவும் கற்று மற\" அப்படின்னு சொல்லியிருக்கு; அதனால எல்லாம் கத்துக்கணும்\"\
\
\"டேய், உன் புராணம் கிடக்கட்டும்; இப்ப உன் அக்காவை, தைரியமா லண்டன் அனுப்பலாமா, அதைச்
சொல்லு முதல்ல\"\
\
\" கண்டிப்பா அனுப்பலாம் பாட்டி; ஒரு வாரம் அவளை கூட்டிட்டு போய் கம்ப்யூட்டர் டிரெய்னிங்
கொடுக்கறேன்; கூடவே நீங்களும் வேணா வந்து கத்துக்குங்கோ; அப்புறம் பாட்டியும்,
பேத்தியும் \"நெட் சாட்டிங்\" பண்ணி பேசிக்கலாம்\"\
\
\" சரிடா ரவி ! நீ இவ்வுளவு சொல்றதுனால நானும் இந்த இடத்தை பண்ணலாம்னு தான்
நினைக்கிறேன். உங்கப்பா கிட்ட பேசிப் பார்க்கலாம். வா, இப்ப சாப்பிடப் போலாம்\"\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
மத்தியானம் தூங்கி எழுந்து பாட்டி காஃபி குடித்துக் கொண்டிருந்தார்; அவருடைய
பிரியமான நேரம் அது; நிதானமாய் , ருசித்து காஃபி குடிக்கும் அந்தத் தருணத்தில்
\'கேட்பது கிடைக்கும்\' என்ற ரகசியம் ரவி, ஜானகிக்குத் தெரியும்.\
\
ஜானகி தன் காஃபி டம்ளரை ஆற்றிக் கொண்டே வந்து பாட்டியருகில் அமர்ந்தாள்.\
\
\"ஜானும்மா! தலை வாரிக்க வர்றியா?\"\
\
பாட்டியே பேச்சை ஆரம்பித்தாள்.\
\
\"வந்து\...பாட்டி! எனக்கு லண்டனெல்லாம் வேணாம், பாட்டி. கல்யாணத்துக்கு இப்ப என்ன
அவசரம், பாட்டி? உங்களை எல்லாம் விட்டுட்டு நான் அவ்வுளவு தூரம் போக மாட்டேன் பாட்டி!
நீங்க அப்பா கிட்டே சொல்லுங்க, பாட்டி!\"\
\
ஜானகி பாட்டியின் மோவாயைப் பிடித்து கொஞ்சினாள்.\
\
\" ஜானும்மா, நீ சொல்றது இருக்கட்டும். ஜாதக்ப் பொருத்தம் பிரமாதமா இருக்கணும்; நம்ம
குடும்பத்துக்கு ஒத்துப் போகணும். உங்க ரெண்டு பேருக்கு மனசு பிடிக்கணும்; அப்புறம்
பகவான் சித்தம் போல நடக்கும்டி, கண்ணு\"\
\
\" பாட்டி, நீங்க பேச்சை மாத்த்றேள். இப்பவே நாம வேண்டாம்னு சொல்லிடலாமே?\"\
\
\"நல்ல வரன் வரும் போது, அப்படிச் சொல்றது தப்புடா, ஜானு. அப்படியே இதுவே கூடி
வந்தா என்ன, லண்டன்ல போய் ரெண்டொரு வருஷம் இருந்துட்டு வரப்போறே, அவ்வுளவு தானே!\"\
\
\" பாட்டி, லண்டன் போய் குடித்தனம் பண்ண எனக்குத் தெரியாது, பாட்டி\"\
\
\"ஜானு, எல்லாரும் எல்லாம் தெரிஞ்சுண்டா பிறக்கறோம்? குழந்தை குப்புறிச்சு, தவழ்ந்து,
நின்னு, நடந்து - இப்படி படிப்படியா தானே கத்துக்கிறது? விழுந்துடுவோம்னு நெனச்சா,
நடக்க முடியுமா? வாழ்க்கையும் அப்படித்தான் ஜானு. பழகிப் பழகி எல்லாம் கத்துக்கலாம். நீ
மனசைப் போட்டு ஒண்ணும் குழப்பிக்காதே. முதல்ல அவாகிட்டேர்ந்து தகவல் வரட்டும்,
பார்க்கலாம்.\"\
\
அவயம் பாட்டி ஆறுதலாய் பேசி முடித்தாள்.\
\
தொடரும்\....
