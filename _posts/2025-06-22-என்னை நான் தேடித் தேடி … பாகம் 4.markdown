---
layout: post
title:  "என்னை நான் தேடித் தேடி … பாகம் 4"
date:   2025-06-22 16:57:54 +0530
author: Hemamalini Sundaram
categories: articles
---

#  என்னை நான் தேடித் தேடி .....! பாகம் 4 ! 

**என்னை நான் தேடித் தேடி .....** 4 !

ஏதேதோ பழைய நினைவுகளில் மூழ்கிக் கிடந்த அகிலாவை அவள் செல் ஃபோன் நிஜத்துக்கு கூட்டி
வந்தது .

**எடுத்துப் பார்த்தால் அவள் தோழி இந்து !**

**சந்தோஷத்தில் அகிலாவின் முகம் மலர்ந்தது !!**

" ஹேய் இந்து.....! என்ன ஒரு சர்ப்ரைஸ்.....இப்பத் தான் நம்ம காலேஜ் ஃபோட்டோஸ் எல்லாம்
எடுத்து வைச்சு பார்த்திட்டு இருக்கேன் ...கரெக்டா நீ கூப்பிடறே ?

எப்படி இருக்கே ? வீட்டுல ஹஸ்பண்ட், பசங்க எல்லாம் எப்படி இருக்காங்க ?"

" பார்த்தியா இதான் டெலிபதிங்கிறது ...' என சிரித்த இந்து , " நாங்க எல்லாரும் நல்லா
இருக்கோம் அகி, நீ எப்படி இருக்கே ? பசங்க என்ன பண்றாங்க ? '

" **ரவி லண்டனுக்கு படிக்க போயிட்டான்; ராம் மும்பையில கோர்ஸ் ஜாயின் பண்ணிட்டான் ; அவரு
எப்பவும் போல நார்த்- ஈஸ்ட்; நான் மட்டும் இங்க வீட்டுல உட்கார்ந்துட்டு என்ன பண்றதுன்னு
யோசிச்சிட்டு இருக்கேன்....\
சிரிப்போடு அகிலா சொன்னாலும், அவள் குரலில் வெளிப்பட்ட ஏதோ ஒன்று இந்துவை கவலைப்பட
வைத்தது .**

" ஏய் அகி......என்னாச்சு ! டல்லாயிட்டியா ? "

' **ச்சேச்சே.....அப்டில்லாம் ஒண்ணுமில்லை.......அவங்கவங்க வாழ்க்கையை அவங்க பார்க்க தானே
வேணும்...அப்ப தானே அவங்க ஃப்யூச்சர் நல்லாயிருக்கும்.......என்ன .....நான் தான் இந்த
புது ரொடீனுக்கு கொஞ்சம் கொஞ்சமா பழகிக்கணும்......அவ்ளோ தான் ...." என சமாளித்தாள்.**

" சரி, நீ எப்படி இருக்கே ? பசங்க எங்க இருக்காங்க ? "

' நானும் அவரும் இங்க திருச்சி தான்; பெரியவன் யு. எஸ். சின்னவன் சிட்னில
படிக்கிறான்....ரெண்டு பேரும் நல்லா இருக்காங்க ...

நான் எதுக்கு கூப்பிட்டேன்னு, சொல்லு பார்க்கலாம் ? '

' ம்ம்.........என் பர்த்டே, வெட்டிங் டே, எதுவும் இல்ல......அப்போ....."

" ரொம்ப யோசிச்சு இருக்கிற மூளையை செலவழிச்சிடாதே அகி......நானே
சொல்றேன்......**வர்ற இருபதாம் தேதி சென்னைல எங்க ரிலேடிவ் வீட்டு கல்யாணம் ஒண்னு
இருக்கு. மண்டபம் உங்க ஏரியா தான்; அதான் அப்படியே வந்து உன்னையும் ரம்பம் போடலாம்னு
தான்........எப்படி ? நீ அன்னிக்கு ஃப்ரீயா ? வேற ப்ரொகிராம் எதும் இருக்கா ? '**

" ஹை.....சூப்பர் இந்து.....கட்டாயம் வா....நீ வர்றதோட எனக்கு எந்த ப்ரொகிராமும்
இல்ல.....இங்கேயே ஸ்டே பண்ண வந்துடேன் இந்து...."

உள்ளம் நிறைந்த சந்தோஷம் அகிலாவின் குரலில் பிரதிபலித்தது.

" ம்க்கும்.....நல்ல ஐடியா தான் அகி.....எனக்கும் ஆசை தான் ....! ஆனா இவ்ளோ தூரம்
கல்யாணத்துக்குன்னு வந்துட்டு , நான் உங்க வீட்டுல வந்து ஸ்டே பண்னிட்டேன்னு
வை.........எங்க வீட்டு சொந்தக்காரங்க எல்லாம் என்னை காய்ச்சி எடுத்துருவாங்க......அதனால
நான் என்ன பண்றேன், .....கல்யாணம் அட்டெண்ட் பண்ணிட்டு, முகூர்த்தம் முடிஞ்சப்புறம் உங்க
வீட்டுக்கு வரேன், ஓ.கேவா ? '

' **ஓ.கே ஒ.கே கட்டாயம் வந்துரு இந்து.....ட்வென்டியத் தானே, ஓ.கே பை...பை...."**

**இன்னும் எத்தனையோ பேச வேண்டியிருந்தும், மனமில்லாமல் இருவரும் ஃபோனை வைத்தனர்.**

( அகிலாவின் தேடல் தொடரும்......)
