---
layout: post
title:  "புதுயுகத்திற்கும் பொருந்தும் புறநானூறு  கட்டுரைத் தொடர் பாகம் 3"
date:   2025-06-22 16:57:54 +0530
author: Hemamalini Sundaram
categories: articles
---

#  புதுயுகத்திற்கும் பொருந்தும் புறநானூறு - கட்டுரைத் தொடர் பாகம் 3 ! 

[[பாகம்
2]{.underline}](https://tamil.momspresso.com/parenting/aa71bb9e323d44a5b589be0617593389/article/putuyukttirrkum-poruntum-purrnaannnuurru-ktttturait-tottr-paakm-2-u230vwm8nbe5?utm_source=PCA_Whatsapp_Share&utm_medium=Share_Android)

\"ஸாண்ட்ரா, இன்று எங்கே போய் வந்தாய்?\"

வெற்றிவேல் ஐயா கேட்டார்.

\"நானும் மைதிலியும் அழகர்மலை வரை போயிருந்தோம் ஐயா ! "

ஸாண்ட்ராஏதோ ஆழ்ந்த யோசனையில் இருப்பதை அவள் முகத்தில் இருந்து புரிந்து கொண்ட வெற்றிவேல்
, **\"என்னம்மா, ஏதோ தீவிர யோசனையில் இருக்கிறாய் போலிருக்கிறது?\"** என்றார்.

\"ஆம், சார், வந்து \....அங்கே எத்தனை எத்தனை பிச்சைக்காரர்கள்,..அப்பப்பா! நன்றாக
இருந்தும் பிச்சை எடுப்பவர்கள், உடல் ஊனமுற்று அதைக் காட்டி பிச்சை எடுப்பவர்கள், தீராத
வியாதிகளால் அவதிப்படுவோர், சின்னச் சின்ன குழந்தைகளைக் காட்டி பிச்சை எடுப்போர் ....!
நினைத்தாலே மனசுக்கு வருத்தமாக இருக்கிறது சார்!\"

ஆமாம், ஆதரவு செய்ய யாருமே இல்லாத மக்கள் எல்லாக் காலங்களிலும் இருந்திருக்கிறார்கள்
ஸாண்ட்ரா, அதனால் தான் நம் புறநானூறு கூட அதைப் பற்றி சொல்லி இருக்கிறது.\"

\"**அப்படியா அப்பா? அந்தக் காலத்தில் கூட பிச்சை எடுத்தார்களா?\"**

\"**ஆமாம் மைதிலி, ஆனால் அப்போதைய சமுதாயத்தில் கூடிய வரையில் இப்படிப்பட்ட, காப்பாற்ற
யாரும் இல்லாதவர்கள் இருந்தால் அவர்களை அவர்கள் உறவினர்கள் பார்த்துக் கொள்வார்கள். அதையும்
மீறி, இப்படிப்பட்ட இழிநிலை ஒருவருக்கு ஏற்பட்டு விட்டால், அது அந்த சமூகத்தின்
ஒட்டுமொத்த பொறுப்பாகக் கருதப்பட்டது. அதனால் தான், ஒருவர் \"தா\" என்று கேட்டு
நிற்பதைக் காட்டிலும் கேவலமானது \"தர இயலாது\" என்று ஒருவர் பதில் சொல்வது தான்.**

" ஈ என இரத்தல் இழிந்தன்று அதன்எதிர்

ஈயேன் என்றல் அதனினும் இழிந்தன்று;"

**\"அப்படியென்றால்.. ..உழைக்காமல் பிச்சை எடுத்து வாழ்வதே ஒரு தொழிலாகி விடுமே,
அப்பா?\"**

\"இல்லை மைதிலி, அப்படி இல்லை; முதலில் சொன்னது உழைக்க முடியாமல் இருப்பவர்களுக்கு
நாம் செய்ய வேண்டிய அறம் . **அதே நேரம் தன்மானமுள்ள ஒரு மனிதனுக்கு, உழைத்து முன்னேற
வாய்ப்பும் ஆரோக்கியமும் உடையவனுக்கு அடுத்த வரிகள் வழி காட்டும்.**

கொள்எனக் கொடுத்தல் உயர்ந்தன்று அதன்எதிர்

கொள்ளேன் என்றல் அதனினும் உயர்ந்தன்று;

ஒருவர் இரப்பதற்கு முன் கொடுப்பது உயர்ந்தது. நல்ல நிலையில் உள்ள ஒருவர் யாராவது
இலவசமாக கொடுத்தால் கூட \'மாட்டேன், இது எனக்கு வேண்டாம் \' என்று மறுப்பது அதை விட
உயர்ந்தது.

\"ஐயா, அந்தப் பாடலை முழுதுமாக சொல்லுங்கள், ஐயா!\"

சாண்ட்ரா கேட்க, தமிழய்யா சொன்னார்:

**" ஈஎன இரத்தல் இழிந்தன்று அதன்எதிர்**

**ஈயேன் என்றல் அதனினும் இழிந்தன்று;**

**கொள்எனக் கொடுத்தல் உயர்ந்தன்று அதன்எதிர்**

**கொள்ளேன் என்றல் அதனினும் உயர்ந்தன்று;**

**தெண்ணீர்ப் பரப்பின் இமிழ்திரைப் பெருங்கடல்**

**உண்ணார் ஆகுப நீர்வேட் டோரே;**

**ஆவும் மாவும் சென்றுஉணக் கலங்கிச்**

**சேறொடு பட்ட சிறுமைத்து ஆயினும்**

**உண்ணீர் மருங்கின் அதர்பல ஆகும்**

**புள்ளும் பொழுதும் பழித்தல் அல்லதை**

**உள்ளிச் சென்றோர் பழியலர்; அதனால்**

**புலவேன் வாழியர் ஓரி; விசும்பின்**

**கருவி வானம் போல**

**வரையாது சுரக்கும் வள்ளியோய் நின்னே. (புறம் - 204**)

\"இதன் பொருள் என்னப்பா?\"

**கடலில் நிறைய நீர் இருந்தாலும், தாகம் எடுத்தவர்கள் அங்கு செல்வதில்லை. மக்களும் பிற
விலங்குகளும் குடித்து சேறாகி விட்டிருந்தாலும், நல்ல நீர் உடைய சிறிய குட்டைகளையே
தேடிச் செல்வர்,**

இந்தப் பாடல் கழைதின் யானையார் என்ற புலவர் பாடியது. அவர் வல்வில் ஓரி என்ற வள்ளல்தன்மை
மிக்க அரசனை பார்க்கச் சென்ற போது, அவன் பரிசில் அளிக்கவில்லை. அப்போது \"உன்னைப் போன்ற
வள்ளல் பரிசு அளிக்காவிட்டாலும் நான் உன்னை குறை கூற மாட்டேன். நான் புறப்பட்ட பொழுதும்,
சகுனமும் சரி இல்லை என்றே எண்ணுவேன்\" என்று பாடுகிறார்.

\"**ஹ்ம்\... போன தலைமுறை வரை கூட கூட்டுக் குடும்பமாக இருந்த போது, ஆதரவில்லாத
உறவினர்களை பேணுவது நம் நாட்டு வழக்கமாக இருந்தது. ஆனால்\....இப்போது?\"**

**\"அப்பா\....இப்போதெல்லாம் பெற்றோர்களே முதியோர் இல்லம், ரிடையர்மெண்ட் ஹோம் என்று தான்
இருக்கிறார்கள். இதில் உற்றார், உறவினர் என்பது\...\...\"**

**\"ஆமாம் மைதிலி\...இது தான் இன்றைய நடைமுறை வாழ்க்கை ஆகி விட்டது!\"**

தெரிந்து கொள்வோம்:

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

**திணை: பாடாண் திணை**

பாடப்படும் தலைவனின் குணம், இயல்பு, கொடை, வீரம், ஆண்மை - இப்படி சிறப்பிய்ல்புக்ளை
எடுத்துக் கூறுவது.

**துறை: பரிசில் துறை.**

புரவலர் முன் பரிசு பெறுவோர் தான் விரும்பும் பரிசில் இது என்று கூறுவது.

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

பதிவைப் படித்த உங்களுக்கு என் மனம் நிறைந்த நன்றி தோழியரே !\.....மீண்டும் அடுத்த
பதிவில் சந்திப்யோம் !

[[பாகம்
4]{.underline}](https://tamil.momspresso.com/parenting/aa71bb9e323d44a5b589be0617593389/article/putuyukttirrkum-poruntum-purrnaannnuurru-paakm-4-xkeyqzapze19?utm_source=AD_Whatsapp_Share&utm_medium=Share_Android)**Disclaimer:**
The opinions expressed in this post are the personal views of the
author. They do not necessarily reflect the views of Momspresso.com. Any
omissions or errors are the author\'s and Momspresso does not assume any
liability or responsibility for them.
