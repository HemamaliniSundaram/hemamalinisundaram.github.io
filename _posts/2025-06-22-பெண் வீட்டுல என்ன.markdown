---
layout: post
title:  "பெண் வீட்டுல என்ன"
date:   2025-06-22 17:14:53 +0530
author: Hemamalini Sundaram
categories: stories
---

**""பெண் வீட்டுல என்ன சொன்னாங்க ? " ஆவலும், எதிர்பார்ப்புமாய் கேட்டார் கணேசன்.
"பெண்ணுக்கு சில நிபந்தனைகள் எல்லாம் இருக்காம்; நீங்க அதுக்கு ஒத்துக்கிட்டா, அவங்களுக்கும்
சம்மதமாம் " என்றான் அஜய். 'என்னவாம் ? ' 'பொண்ணு ரொம்ப ஜாலி டைப்பாம்; ரெண்டு
வாரத்துக்கொரு முறை வெளியில பீச், பார்க்குனு கூட்டிட்டு போகணுமாம்; ஆறுமாசத்துக்கொரு
தரம் வெளியூர் டூர் -- இதெல்லாம் கட்டாயம் செய்யணுமாம்" " இப்படில்லாம் உங்கம்மாவுக்கு ஆசை
இருக்கா ? கட்டாயம் செய்யறேன் அஜய்; இத்தனை வருஷம் தான் வீடு, பொறுப்புன்னு உங்கம்மாவை
எங்கேயுமே கூட்டிட்டுப் போனதில்லை; இனிமே அவளை கவனிக்கிறதை விட எனக்கு வேறென்ன வேலை
? எனக்கும் சம்மதம்னு சொல்லிடு ! " என்றார் அறுபதாம் கல்யாணம் செய்து கொள்ளப் போகும்
கணேசன்.**
