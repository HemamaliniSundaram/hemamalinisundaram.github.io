---
layout: post
title:  "‘ என்ன ஒரு ஹேர்பின் கூட இல்லையா  ‘"
date:   2025-06-22 16:57:54 +0530
author: Hemamalini Sundaram
categories: articles
---

#  ' என்ன, ஒரு ஹேர்-பின் கூட இல்லையா ? ' 

நிஜமா தான் ஃப்ரெண்ட்ஸ்......எனக்கு கல்யாணமான புதுசில எங்க வீட்டுக்கு வந்த ஒரு உறவினர்
பூ வைச்சுக்க எங்கிட்ட ஒரு ஹேர்-பின் கேட்டாங்க. **நான் ' வீட்டுல இல்லைங்க, நான் அதெல்லாம்
யூஸ் பண்றதில்லை'னு சொன்னதும், நீங்க இப்ப பார்க்கிற மாதிரி தான் ஒரு நம்ப முடியாத லுக்'
விட்டாங்க !**

**" அதெப்படி நீ இப்படி இருக்கே ? ஒரு ஹேர்-பின் கூடவா வைச்சுக்க மாட்டே ? ' னு**
அதுக்கப்புறம் கொஞ்ச நாள் என்னைப் பார்க்கும் போதெல்லாம் அதான் அவங்களுக்கு ஞாபகம் வரும்.
அதுக்கென்ன பண்றது, சொல்லுங்க ! **அதான் நான்** !!

எனக்கு சின்ன வயசுலேர்ந்தே இந்த மேக்கப்' விஷயத்துல ஈடுபாடு கிடையாது. ஸ்கூல் போகும்
போது பவுடர் போட்டு, பொட்டு வைச்சுட்டு போவேன்; வீட்டுல கண்ணுக்கு நல்லதுன்னு மை வைக்க
சொல்லி கம்ப்பெல் பண்ணுவாங்க; அதனால அதுவும் உண்டு, **மத்தபடி வேற எந்த ஒப்பனைப்
பொருட்களும் நான் வாங்கினதே கிடையாது ! ஹேர்பின் யூஸ் பண்ற பழக்கம் கூட கிடையாதுன்னா
பார்த்துக்கோங்க !**

( ஹை !, அப்பாவுக்கு செலவு வைக்காத பொண்ணுன்னு நினைக்காதீங்க .....இதுக்கு செலவு பண்ண
மாட்டேனே தவிர, புக்ஸ், லைப்ரரி, கிரீட்டிங் கார்டுன்னு வேற மாதிரி செலவு வைப்பேன் ! )

**முதலும், கடைசியுமா நான் ஒப்பனை செஞ்சுக்கிட்ட ஒரு நிகழ்ச்சின்னா , அது என் கல்யாண
ரிசப்ஷனுக்கு தான்** ! நான் எவ்வளவோ சொல்லிப் பார்த்தும், அடம் பிடிச்சும் கேட்காம, வீட்டுல
என் விருப்பத்துக்கு ஒத்துக்காம 'மேக்கப்' போட்டே ஆகணும்னு வற்புறுத்திட்டாங்க. **அதனால
அந்த ரிசப்ஷன் ஃபோட்டோல ஒப்பனையோட இருக்கிற என்னைப் பார்த்தா, எனக்கு அது ' நானே நானா
? யாரோ தானா ? ' அப்படீன்னு பாடலாம் போல இருக்கும் ; அந்த அளவுக்கு அது வேற மாதிரி
இருக்கும்** !!

**மேக்கப் பண்ண வந்த அக்கா என் தொந்தரவு தாங்காம முகூர்த்தத்துக்கு என் இஷ்டத்துக்கே
சிம்பிளா விட்டுட்டாங்க** !!

நல்ல வேளையா, எங்க புகுந்த வீட்டுலயும் இதுல எல்லாம் பெரிசா ஆர்வம் இல்ல. **ஒரு சில
தூரத்து உறவுகள் கல்யாணமான புதுசுல நான் ஒப்பனை இல்லாம சில விசேஷங்களுக்குப் போகும்
போது வித்தியாசமா பார்த்தாங்க ; ' மேக்கப் பண்ணிட்டு வந்திருக்கலாமேனு சொல்லுவாங்க !
ஒரு சின்ன சிரிப்போட அவங்க கமெண்டைத் தாண்டிப் பழகினப்புரம், ' நான் இப்படித் தான் ! '
அப்படின்னு அவங்களும் புரிஞ்சுகிட்டாங்க !!**

' **அழகுங்கிறது நம்ம மனசுலயும் எண்ணங்கள்லயும் தான் இருக்கு; வெளி அழகை வைச்சு
ஒருத்தரை எடை போடறது அபத்தம் தானே , சொல்லுங்க !' எங்க வீட்டுல அதுக்கப்புறம் எனக்கு
நடந்த எந்த ஒரு விசேஷத்துக்கும் கூட நான் ஒப்பனை செஞ்சுகிட்டதில்லை !!**

அதுக்காக உடனே ஒப்பனை செய்துக்க மாட்டோம்னா , அழுது வடிஞ்சுக்கிட்டு இருப்பேன்னு
நினைச்சுக்காதீங்க ! **பளிச்சுன்னு முகம் கழுவி, லேசா பவுடர் போட்டு, பொட்டு
வைச்சுட்டு, இருந்தாலே நாங்க பார்க்க நல்லா தான் இருப்போம்ல !**

என்னை மாதிரி இருக்கிறவங்களுக்கு இன்னுமொரு அட்வாண்டேஜ் இருக்கு ! என்னன்னு கேட்டீங்கன்னா,
எந்த விசேஷத்துக்குப் போகணும்னாலும், நாங்க டக்குனு ரெடியாய்டுவோம்; **மேக்கப் பண்ற நேரம்
நமக்கு மிச்சம் தானே !**

**இப்படி இருக்கிறது தான் எனக்குப் பிடிச்சிருக்கு ! ஏற்கனவே சொன்ன மாதிரி, நான்
நானாவே இருக்கிற ஃபீல் எனக்கு ஒப்பனை இல்லாதப்போ தான் கிடைக்குது ! அதனால எப்பவுமே
நான் இப்படி தான் இருக்கேன் !**

**என் வீட்டுக்கு நீங்க யாராவது வரீங்கன்னா மட்டும், மறக்காம உங்க மேக்கப் கிட்டோட வந்துருங்க
ஃப்ரெண்ட்ஸ் !**

மீண்டும் சந்திப்போம் ! நன்றி !!
