---
layout: post
title:  "“ சாப்பாடு கேட் கிட்ட வைச்சிருக்கேன் அக்கா… “"
date:   2025-06-22 16:57:54 +0530
author: Hemamalini Sundaram
categories: articles
---

#  " சாப்பாடு கேட் கிட்ட வைச்சிருக்கேன் அக்கா...! " 

யாருடா இது, கேட் கிட்ட சாப்பாடு வைக்கிற தம்பின்னு தானே யோசிக்கிறீங்க ? அவங்க
தாங்க,.. நம்ம ஸ்விக்கி தம்பி..!

எனக்கு பொதுவா ஸ்விக்கில ஆர்டர் பண்ணி சாப்பிடற வழக்கம் கிடையாது; எப்பவோ ஒண்ணு, ரெண்டு
தடவை செஞ்சிருப்போம், அவ்வுளவு தான் ! அதுவும் ஒரு ஆப்னு என் ஃபோன்ல இருந்தது....

அப்புறம் என்னாச்சுன்னா, கொரோனா மூணாவது அலையில் எங்க குடும்பமே சிக்கிடுச்சு.
எல்லாருக்கும் ஒரே நேரத்துல கொரோனா வந்து, எப்படியோ கடவுள் புண்ணியத்துல அப்புறம்
ரெடியாகிட்டோம்.

மணிமேகலை காப்பியத்துல ' பசிப்பிணினு சொல்லுவாங்க பாருங்க, அது மாதிரி நிஜமாகவே
ரொம்ப கஷ்டப்பட்டோம்; எங்க வீட்டுலேர்ந்து யாரும் வெளில போய் சாப்பாடு வாங்கிட்டும் வர
முடியாது; ( முதல்ல வெளியில போய் வாங்கிட்டு வர்ற அளவு உடல்நிலையும் இல்லை ;)
வீட்டுக்குள்ள எனக்கோ வெந்நீர், ஹார்லிக்ஸ் போடறதே ஒரு பெரிய சாதனை மாதிரி இருக்கு;
உதவிக்கு உறவினர் யாரும் வரவும் முடியாது;

எங்க பக்கத்து வீட்டுக்காரங்க, " சாப்பாடு செஞ்சு தரோம்னு' சொன்னாங்க, ஆனா ஒரு நாள்,
ரெண்டு நாள்னா பரவாயில்லை, எப்ப சரியாகும்னு தெரியாம அவங்களுக்கு எவ்வுளவு நாள்
சிரமம் கொடுக்கிறது ?

**உடல்நிலை பத்தின கவலை ஒரு பக்கம், சாப்பாடைப் பத்தின கவலை ஒரு பக்கம் ! இப்படி
எல்லாம் நாங்க தவிச்ச அந்த நெருக்கடியான நேரத்துல எங்களுக்கு ஆபத்பாந்தவனா கை கொடுத்தது
விநியோக தம்பிகள் தான் !**

**அதுலயும் ஸ்விக்கி தம்பிகளால தான் அந்த ரெண்டு வாரத்தையும் நாங்க தாண்டி வந்தோம் !
அவங்களுக்கு எவ்வுளவு நன்றி சொன்னாலும், பத்தாது தான்...! இருந்தாலும் இந்தப் பதிவு
மூலமா என் மனம் நிறைந்த நன்றிகளை மறுபடி ஒரு முறை சொல்லிக்கிறேன் !**

அப்பல்லாம் காலையில எழுந்த உடனே முதல் வேலை ஸ்விக்கில ஆர்டர் பண்ணுறது தான் ! ஏன்னா
என்னோட சில உடல்நல பிரச்சினைகளால நான் நேரத்துக்கு சாப்பிட்டே ஆகணும் ! இல்லாட்டி
அதுக்கும் சேர்த்து நான் தான் கஷ்டப்படணும் ! அதனால காலையில முதல் வேலையா வீட்டுல
எல்லாருக்கும் சேர்த்து, டிபன் ஆர்டர் பண்ணிருவேன் !

அந்த ஸ்விக்கியையும், உணவகங்களையும் நம்பி எவ்வுளோ பேர் இருக்காங்கன்னு அப்போ தான் நான்
தெரிஞ்சுக்கிட்டேன் ! சீக்கிரம் ஆர்டர் போடலைன்னா, இட்லி தீர்ந்து போயிரும் ! **சாப்பாடு '
குக் ' பண்ணுறது மட்டுமில்லை, அதை ' புக் ' பண்ணுறதும் ஒரு கலை தாங்க ! அப்ப தான்
நமக்கு வேணுங்கிற சாப்பாடு, வேணுங்கிற ஹோட்டல்லேர்ந்து வேணுங்கிற நேரத்துக்குள்ள
கிடைக்கும் !**

இப்படில்லாம் கத்துக்கிட்டு, காலையில ஏழு மணிக்கு ஆர்டர் போட்டா, ஏழரை மணிக்கெல்லாம் எங்க
உணவு வந்துடும் ! ஸ்விக்கி தம்பி ஃபோன்ல கூப்பிட்டதும் , அதை கீழே கேட் கிட்ட வைச்சுட்டு
போக சொல்லிருவோம், அவரு போனதுக்கப்புறம், மாஸ்க் போட்டுட்டு போய், சாப்பாடை எடுத்துட்டு
வந்து சாப்பிடுவோம் !

ஒரு ரெண்டு நாள் ரெகுலரா வந்ததுக்கப்புறம் அந்தத் தம்பிக்கே எங்க வீடு பழக்கமாயிருச்சு !
**அதனால இடம் கேட்டு ஃபோன் பண்ணுறதை நிறுத்திட்டாரு ; அவரே எங்க வீட்டுக்கு வந்து
சாப்பாடை வைச்சிட்டு, " கேட் கிட்ட சாப்பாடு வைச்சிருக்கேன் அக்கா , எடுத்துக்குங்க ! "
அப்படின்னு கூப்பிட்டு சொல்லிருவாரு !**

மதிய சாப்பாடுக்கும் ஸ்விக்கி தான் ; எங்களுக்கு ஏத்த மாதிரி வீட்டுமுறை சமையல் செய்யற
ஒரு கேடரர் கிட்டேர்ந்து ஸ்விக்கி வாங்கிட்டு வந்து டெலிவரி பண்ணுவாங்க ! **அது ஸ்விக்கி
ஜீனி சர்வீஸ் ! நிஜமாவே ஜீனீ மாதிரி தான் எங்களுக்கு அப்ப காட்சி கொடுத்தது !**

சாப்பாடு மட்டுமில்லாம , எங்களுக்குத் தேவையான மருந்துகள், மாஸ்க், சானிடைசர்னு
எல்லாத்தையும் வீட்டுக்கு ஹோம் - டெலிவரி அனுப்பி வைச்ச மருந்துக்கடை தம்பியோட
உதவியையும் எங்களால மறக்கவே முடியாது !

**எங்களைப் போல எத்தனையோ குடும்பங்களுக்கு கொரோனா காலத்துல மீண்டு வர உதவிய அத்தனை
விநியோக தம்பிகள், தங்கச்சிகள் - அத்தனை பேருக்கும் என் மனம் நிறைந்த நன்றிகளை இந்தப்
பதிவு மூலமா தெரிவிச்சுக்கிறேன் !**

**விநியோக தம்பி, தங்கச்சிகளுக்கு .....**

**ஏதேதோ காரணங்களால ருசிக்கு சாப்பிடறவங்க உங்களைத் திட்டினாலும், எங்க பசிக்கு '
தேடிச் சோறு தினம் கொண்டு வந்து ' கொடுத்த உங்களை எங்களை மாதிரி மனசார
வாழ்த்தறவங்களும் நிறையப் பேரு இருக்காங்க....அதனால உங்க சேவையை சந்தோஷமா
தொடருங்க.....வாழ்க வளமுடன் !**

வாய்ப்பளித்த மாம்ஸ்ப்ரெஸ்ஸோவுக்கும், படித்த தோழிகளுக்கும் என் அன்பு நன்றிகள் !
