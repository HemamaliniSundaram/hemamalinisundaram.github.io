---
layout: post
title:  "யமுனா  அத்தியாயம் 9"
date:   2025-06-22 16:57:55 +0530
author: Hemamalini Sundaram
categories: articles
---

#  யமுனா - அத்தியாயம் 9 ! 

[[பாகம்
8]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-8-ne6ugscx08vw?utm_source=AD_Whatsapp_Share&utm_medium=Share_Android)மறுநாள்
காலை சொன்னபடி சரியாக பத்து மணிக்கு அபர்ணா பூர்ணிமாவைச் சந்திக்க வந்துவிட்டாள்.\
\
\
\"வா, அபர்ணா! காபி, டீ ஏதாவது குடிக்கறியா?\"\
\
\
\"வேணாம் ஆண்ட்டீ! இப்ப தான் சாப்பிட்டுட்டு வரேன்.\"\
\
\
பூர்ணிமாவும் வந்து அவள் அருகில் அமர்ந்தாள்.\
\
\
\"**ம், சொல்லு, அபர்ணா! உனக்கு யமுனாவைப் பத்தி என்ன தெரியணும்?\"\
\
\
\"உங்க காலேஜ் லைஃப்லேர்ந்து சொல்லுங்க ஆண்ட்டீ\"\
\
\
பூர்ணிமா தன் கல்லூரிக் கால நினைவுகளில் மூழ்கினாள்.\
\
\
**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
\
அன்று தான் கல்லூரியின் கடைசி நாள்.\
\
\
**பரீட்சைகள் யாவும் முடிந்துவிட்டன. மாணவிகள் மத்தியில் ஒரு கலவையான உணர்ச்சிக்
குவியல்.\
\
\
தேர்வு முடிந்த மகிழ்ச்சி ஒரு புறம், தோழிகளைப் பிரியும் சோகம் மறுபுறம் - இரண்டும்
மாறி மாறி அவர்கள் முகங்களில் பிரதிபலித்தன.\
\
\
**யமுனாவும் பூர்ணிமாவும் தங்கள் தோழிகளோடு பேசியபடி ஒரு மரத்தடியில் அமர்ந்து
கொண்டிருந்தனர். இன்னும் சரியாக சொல்வது என்றால், பூர்ணிமாவும் மற்றவர்களும் பேசிக்
கொண்டிருந்ததை யமுனா கேட்டுக் கொண்டிருந்தாள்.\
\
\
\"**கவிதா! நீ என்ன பண்ணப் போறே?\"\
\
\
\"அடுத்தது வேலை தேடற வேலைதான்; ஆமா, லதா, நீ என்ன செய்யப்போறே?\"\
\
\
**\"நமக்கு இந்தப் படிப்பே ரொம்ப ஜாஸ்தி! ஏற்கனவே வீட்டுல மாப்பிள்ளை பார்க்க
ஆரம்பிச்சுட்டாங்க.\"\
\
\
\"சீக்கிரமே அப்ப பத்திரிகை வரும்னு சொல்லு.\"\
\
\
பூர்ணிமா கிண்டல் செய்ய அனைவரும் சிரித்தனர்.\
\
\
\"சரி, நீ என்ன செய்யப் போறே?\"\
\
\
\"நான் கொஞ்ச நாள் வேலைக்குப் போகப் போறேன்; கல்யாணம் எல்லாம் அப்புறம் தான்.\"\
\
\
\"**யமுனா! உன் பிளான் என்ன?\"\
\
\
\"மேலே படிக்கணும்னு ஆசை இருக்கு; ஆனா, வீட்டுல இனிமே தான் கேட்கணும்.\"\
\
\
\"உனக்கென்ன யமுனா? எல்லாத்துலயும் ஃபர்ஸ்ட் மார்க் வாங்கறே; கண்டிப்பா ஃபர்ஸ்ட் கிளாஸ் தான்.
என்னை மாதிரி ஆளைக் கூப்பிட்டு \'சீட்\' கொடுத்தாக் கூட\
மேலே படிக்க மாட்டேன்.\"\
\
\
**மீனா சொல்ல, அனைவரும் சிரித்தார்கள்.\
\
\
யமுனாவும், பூர்ணிமாவும் ஒரே பஸ்ஸில் தான் செல்ல வேண்டும். அவர்கள் இருவரும் பேருந்து
நிறுத்தத்தில் ஒன்றாக காத்திருந்தனர்.\
\
\
**\"யமுனா, நீ என்ன செய்யப் போறே?\"\
\
\
\"அதான் தெரியலை, பூர்ணி. வேலைக்கு அனுப்புறதுல எங்க வீட்டுல யாருக்கும் இஷ்டமில்லே.
சும்மா வீட்டுல இருந்து என்ன செய்யறது? மேலே படிக்க வைப்பாங்களான்னும் தெரியலை.\"\
\
\
\"உங்க பாட்டிக்கு தான் உன்னை ரொம்பப் பிடிக்குமே, அவங்க கிட்ட சொல்லிப் பார்க்கிறது
தானே.\"\
\
\
\"அதான் செய்யலாம்னு இருக்கேன். நீ என்ன வேலைக்குப் போகப் போறே?\"\
\
\
\"எங்க வீட்டுக்குப் பக்கத்துலேயே ஒரு ஸ்கூல் இருக்கு. இப்போதைக்கு அங்க சேரலாம்னு
இருக்கேன்.\"\
\
\
\"அடிக்கடி வீட்டுக்கு வா, பூர்ணி.\"\
\
\
\"இதெல்லாம் நீ சொல்லணுமா? நானே வந்து உங்க வீட்டுல நின்னுடறேன், பாரு!\"\
\
\
**அதற்குள் பேருந்து வந்துவிட்டது. **யமுனாவின் வீடு முன்னதாகவே இருந்ததால், முதலில்
இறங்கிவிட்டாள். கீழிருந்து அவள் கையசைக்க, வண்டியில் இருந்து பூர்ணிமாவும் பதிலுக்கு
கையசைத்தாள். கண்ணோரத்தில் துளிர்த்த நீரை கைக்குட்டையால் துடைத்துக் கொண்டாள்.\
\
\
பூர்ணிமாவின் வாழ்க்கை சுறுசுறுப்பாகி விட்டது. அவர்கள் வீட்டின் அருகில் இருந்த
பள்ளியிலேயே அவளுக்கு வேலை கிடைத்து விட்டது.\
\
\
கல்லூரி வாழ்வு முடிந்த பத்தாம் நாள் அவள் ஆசிரியையாகி விட்டாள்.\
\
\
**(தொடரும்\...)
