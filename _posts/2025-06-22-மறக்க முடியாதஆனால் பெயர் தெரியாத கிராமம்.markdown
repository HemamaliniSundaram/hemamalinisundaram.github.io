---
layout: post
title:  "மறக்க முடியாதஆனால் பெயர் தெரியாத கிராமம்"
date:   2025-06-22 16:57:54 +0530
author: Hemamalini Sundaram
categories: articles
---

#  மறக்க முடியாத\....ஆனால் ..பெயர் தெரியாத கிராமம் ! 

நான் எழுதுகிறேன் ! 4. கிராமங்களில் மட்டுமே இது சாத்தியம் !

கிராமம் அப்படின்னாலே எனக்கு நினைவுக்கு வர்றது -- அந்த மறக்க முடியாத,... பெயர்
தெரியாத கிராமம் தான் !

**அதெப்படி மறக்க முடியாது........ஆனால் பெயர் தெரியாத கிராமம் இருக்க முடியும்
அப்படின்னு தானே யோசிக்கிறீங்க...?** அதைத் தான் இந்தப் பதிவுல சொல்லப் போறேன்.

நாங்க குடும்பமா என் குழந்தைக்கு முடி இறக்க திருப்பதிக்கு போய்ட்டு ஒரு ஆம்னி வேன்ல
சென்னைக்கு திரும்பி வந்துட்டிருந்தோம். **அப்ப அந்த திருப்பதி -- சென்னை
..நெடுஞ்சாலையில வழியில இருந்த ஒரு பெயர் தெரியாத கிராமத்தைப் பத்தியும், அங்க நான்
பார்த்த அந்த வெள்ளந்தி மனுஷங்களைப் பத்தியும் தான் இந்த பதிவு.**

எனக்கு சின்னக்குழந்தையோட முதல் பயணம் அது தான் ! அது வரை உள்ளூர்ல இருந்த அம்மா வீடு,
குழந்தைக்கு தடுப்பூசி போட கிளினிக் அப்படின்னு எல்லாமே ' லோக்கல் டிரிப்' தான் ....

**,குழந்தையோட முதல் பயணம் அப்படிங்கற டென்ஷனோ, வீட்டுல எல்லாருக்கும் ஊருக்கு போய் வரத்
தேவையான பொருட்கள் எடுத்து வைக்கிற பொறுப்போ, ஞாபக மறதியோ.......என்னன்னு இன்னி
வரைக்கும் எனக்கு தெரியலை......சொதப்பலா ஒரு விஷயம் பண்ணிட்டேன்...**

குழந்தையோட பால் பவுடர் தீர்ந்து போகிற நிலையில இருந்ததால, புது பால் டின்
வாங்கிட்டேன்.....ஆனா ஊருக்கு கிளம்புற அவசரத்துல அதை எடுத்து வைக்காம, கொஞ்சம்
பவுடரே இருந்த பழைய பால் டின்னை 'பேக்' பண்னிட்டேன்.

ஊருக்குப் போய் பார்த்ததும் தான், நான் பண்ணின தப்பு தெரிஞ்சது.....சரி, இன்னொரு டின்
வாங்கலாம்னு பார்த்தா, அங்க நேரமே கிடைக்கலே.......சுவாமி தரிசனம், குழந்தைக்கு முடி
இறக்குறது, அழுதுகிட்டிருக்கிற குழந்தையை சமாதானம் பண்ணனு ' டைம் ' ஓடிடுச்சு....!

ஒரு வழியா நான் குழந்தைக்கு பால் டின் வாங்கலாம்னு போறதுக்குள்ள, என் வீட்டுக்காரர் , "
இப்பவே நாம மலைலேர்ந்து இறங்கினா தான் சரியா இருக்கும்; அப்ப தான் நான் நாளைக்கு ஆஃபீஸ்
போக முடியும். பால் டின்னெல்லாம் போற வழியில பார்த்துக்கலாம் " அப்படின்னுட்டார்.

**வழியில வரப்போற பிரச்சனை தெரியாம நானும் சரின்னு விட்டுட்டேன்.......அப்புறம் தான்
கச்சேரியே ஆரம்பம் !**

மலைலேர்ந்து இறங்கி .ஓரு மணி நேரம் போல வண்டியில வந்துட்டிருக்கோம்......**.நானும்
வழியில இருக்கிற கடையெல்லாத்தையும் பார்த்துகிட்டே வர்றேன்......சொல்லி வைச்சா மாதிரி,
எல்லாமே பூட்டியிருக்கு !! ஒரு கடை கூட திறக்கல........ரோடுல ஒரு ஈ, காக்கா
இல்லை......ஒரு டீக்கடை, பொட்டிக்கடை கூட இல்லை...!**

**இதுல குழந்தைக்கு பசி வந்து எப்ப அழுவானோ.........அப்படின்னு எனக்கு அழுகை வர்ற
மாதிரி ஆயிடுச்சு.....** !

" நான் அப்பவே சொன்னேன், கேட்டீங்களா ? இங்க ஒரு கடை கூட திறக்கல ....மலை மேலேயே
வாங்கிட்டு வந்திருக்கணும் " அப்படின்னு நானும்,

" இங்க கடை எல்லாம் மூடியிருக்கும்னு எனக்கு என்ன ஜோசியமா தெரியும் ? "

அப்படின்னு என் வீட்டுக்காரரும் ஒரு சண்டையை ஆரம்பிக்க, என் மாமியார் தான் பஞ்சாயத்து பண்ணி
வைச்சாங்க !

**" ரெண்டு பேரும் இப்படி சண்டை போட்டா , குழந்தை பயந்துடுவான்.....பொறுமையா இருங்க
! அந்த வெங்கடாசலபதியே எதாவது வழி விடுவாரு ! "**

தொடர்பயணம் ஒத்துக்கலையோ என்னவோ அதுக்குள்ள குழந்தை வாந்தி எடுத்து அழவும் ஆரம்பிக்க,
வண்டியில் ஒரே களேபரம் தான் !!

டிரைவர் என் வீட்டுக்காரர் கிட்ட விஷயம் தெரிஞ்சுக்கிட்டு, கொஞ்ச தூரத்தில் மூடியிருந்த
ஒரு டீக்கடை கிட்ட நிறுத்தினார். அங்கே இருந்த ஒருத்தர் கிட்ட பேசிட்டு வந்தார்.

**அந்த இடம், ஆந்திரா -- சென்னை பார்டர்ல இருந்த ஒரு பெயர் தெரியாத கிராமம் !**

**அன்னிக்குன்னு பார்த்து, ஆந்திராவில் ஏதோ ' பெரிய தலை மறைவு ' என்பதால திடீர்
கடையடைப்பாம் ! ஒரு கடை விடாம எல்லாத்தையும் மூடினா தான், கடை மேல யாரும் கைவைக்க
மாட்டாங்களாம்; அப்படி ஒரு நிலைமை !!**

மூடின கடை கிட்டே நின்னுட்டிருந்வர் தான் அந்தக் கடை ஓனர் ! எங்க வண்டியில் குழந்தையோட
அழுகை சத்தம் கேட்டு விசாரிக்க, டிரைவரும் எல்லா விஷயத்தையும் சொல்லி இருக்காரு..

அவர் எங்க வண்டி கிட்ட வந்து எட்டிப் பார்த்தார்; தெலுங்கில டிரைவர் கிட்ட ஏதோ சொல்ல,
டிரைவர் எங்களுக்கு சொன்னார்.

" இப்போ கடையை தொறந்தா பிரச்சனை வருமாம் ! அதனால உங்களை குழந்தையை எடுத்துக்கிட்டு
அவர் வீட்டுக்கு வரச் சொல்றாரு . "

அப்படின்னு, கடையை ஒட்டி இருந்த ஒரு ஒத்தையடிப் பாதையைக் காட்டினார்.

எங்களுக்கு வேறு வழி ???

நானும், அவரும் குழந்தையையும், அவன் பையையும் எடுத்துக்கிட்டு, அந்த கடைக்காரர் காட்டின
வழியில் போனோம்.

**அவங்க வீடு......ம்ஹூம்.....வீடுன்னு கூட சொல்ல முடியாது.......கூரை போட்ட ஒரு
சின்னக் குடிசை தான் அது ! எங்களை உட்கார சொல்லிட்டு, அவர் மனைவியை கூப்பிட்டு
வந்தாரு. என்னை மாதிரியே ஒரு கைக்குழந்தையோட வந்த அவங்களுக்கு நான் எதுவுமே சொல்லத்
தேவையே இருக்கலை.....! .எந்த பாஷையுமே எங்களுக்குள்ள வேண்டி இருக்கலை !**!

அந்த அம்மா எங்களைப் பார்த்ததும் புரிஞ்சுக்கிட்டாங்க....! . நல்ல சுத்தமான பசும்பாலை
காய்ச்சி குழந்தைக்கு குடிக்க கொடுத்தாங்க ! **பசி அடங்கி அவன் சிரிக்கவும் தான், எனக்கு
போன உயிர் திரும்பி வந்தது !!**

குழந்தைக்கு மட்டும் ட்ரெஸ்ஸை மாத்திட்டு, குழந்தை அசுத்தம் செஞ்ச புடவையோடே
உட்கார்ந்திருந்தேன்.

" ஊருக்கு போற வரை இப்படியேவா இருப்பீங்க ? ' தெலுங்கில சொல்லி, ஜாடை காட்டி என்னை
அவங்க வீட்டில் இருந்த ஒரே ரூம்- ல என் புடவையை மாத்திக்க அவங்க சொன்ன போது, எனக்கு
மனசு நெகிழ்ந்து போச்சு .

நாங்க வந்திருப்பது எத்தனை பேர்- னு கேட்டு, எங்க எல்லாருக்கும் காப்பியும், பிஸ்கெட்டும்
கொடுத்தாங்க.

" குழந்தைக்கு வழியில பசிச்சா கொடுக்க " அப்படின்னு பாட்டில்லயும் பாலை எடுத்துக்கிட்டு
நன்றி சொல்லி கிளம்பறோம்.....( ஒரு நன்றியில என் மொத்த உணர்ச்சிகளையும் அடக்க முடியாது
தான் ...! )

**அவங்க நாங்க குடிச்ச காஃபி, பிஸ்கட்டுக்கு மட்டும் தான் பணம் வாங்கினாங்க !!
குழந்தைங்களுக்கு கொடுக்கிற பாலுக்கு பணம் வாங்கறது இல்லைனு அவங்க கொள்கையாம் !!
நானும், என் வீட்டுக்காரரும் எவ்வளவோ வற்புறுத்தியும், அவங்க வாங்க மாட்டேனுட்டாங்க !
சரியான நேரத்துல அவங்க செஞ்ச உதவிக்கு என் வீட்டுக்காரர் மேலே கொஞ்சம் பணம் கொடுக்க
பிரியப்பட்டாரு\....ஆனா அவங்க அதையும் வாங்கிக்க மறுத்துட்டாங்க** !

**அத்தனை ஏழ்மையிலும் அப்படி ஒரு கொள்கையோடவும், அளவில்லாத அன்போடவும் இருக்கிற அவங்க
உயர்ந்த மனசை பத்தி நினைக்கும் போதெல்லாம் எனக்கு ஒரு சிலிர்ப்பு வரும் !**

**தினம் தினம் பார்க்குறவங்களையே வீட்டுக்குள்ள விட நாலு தடவை யோசிக்கிற பட்டணத்து
மனுஷங்க மத்தியில, நாங்க யாரு, என்னன்னு எதுவுமே தெரியாம , எங்களை வீட்டுக்கு
கூப்பிட்டு போய் உதவுன அந்தச் சின்ன கிராமத்து அன்பு உள்ளங்களை என்னால என்னைக்குமே மறக்க
முடியாது !**

இது கிராமங்களைத் தவிர வேற எங்கயாவது சாத்தியமா ..?\...\...சொல்லுங்க\....!
