---
layout: post
title:  "2 அன்புள்ள உங்கள் அனைவருக்கும்"
date:   2025-06-22 16:57:53 +0530
author: Hemamalini Sundaram
categories: articles
---

#  2. அன்புள்ள உங்கள் அனைவருக்கும்\... 

[[பாகம்
1]{.underline}](https://www.momspresso.com/parenting/aa71bb9e323d44a5b589be0617593389/article/annnpullll-ungkll-annnaivrukkum-cnrwaymlp6wb?utm_source=SPA_Generic_Share&utm_medium=Share_Android)

பெரியவர்களே பலவிதமான 'ஆன்லைன் ' விளையாட்டுகளுக்கு அடிமைப்பட்டு, தங்கள் வாழ்க்கையைத்
தொலைப்பதை நாம் பார்க்கிறோம் ; அப்படியிருக்க, சின்னப் பிள்ளைகளை எப்படி அதிலிருந்து
மீட்பது ?

தான் செய்யும் செயலின் விளைவைப் பற்றி தெளிவாக யோசிக்கும் வயதோ, பக்குவமோ வராத போது,
குழந்தைகளை எப்படி நல்வழிப்படுத்துவது ?

இது இன்றைய சமுதாயத்தின் முன் உள்ள மிகப்பெரும் கேள்வி ! நம் அனைவரின் பொறுப்பும் கூட !

1\. பெற்றோர் -- அப்பா, அம்மா இருவரும் பெரும்பாலும் வேலைக்குப் போகும் இன்றைய நிலை,
கூடவே தாத்தா, பாட்டி என பெரியவர்களின் கண்காணிப்பு இல்லாமல் போவது -- இதுவும் சில
இடங்களில் இத்தகைய தவறுகளுக்கு காரணம் ஆகிறது; பெற்றோர் குழந்தைகளோடு கட்டாயம் நேரம்
ஒதுக்கிப் பேசுவதும், வாழ்க்கையின் புரிதல்களை அவர்களின் வயதுக்கேற்ப சொல்லித் தருவதும்
வீட்டில் பெற்றோரோடு நெருக்கத்தைத் தரும் ! நல்ல முன்னுதாரணங்களை சொல்லி, பெற்றோர்
அவர்களுக்கு வாழ்க்கையில் நம்பிக்கை ஊட்ட வேண்டும் !

2\. ஆசிரியர்கள் -- இப்போதைய ஆசிரியர்கள் பணி மிக. மிக சவாலானது ! குழந்தைகளை
ரொம்ப கண்டிக்கவும் கூடாது ; அதே நேரம் நல்வழிப்படுத்தவும் வேண்டும் என்பது மிகவும்
சிக்கலானது ! அன்பாலும், தங்கள் நடத்தையாலும் அவர்கள் மாணவர்களின் மனதில் இடம் பிடித்தால்
தான், பிள்ளைகள் அவர்கள் சொல்வதைக் கேட்பார்கள் . அதனால் அத்தகைய திறமை வாய்ந்த சிறந்த
ஆசிரியர்கள் தான் பிள்ளைகளை நல்வழிப்படுத்த முடியும்.

அனைத்துப் பள்ளிகளிலும் ஒழுக்க நெறி வகுப்புகள் கட்டாயமாக்கப் பட வேண்டும்; வீட்டில் கதை
சொல்ல பாட்டி இல்லாதபோது, அந்தப் பொறுப்பும் பள்ளியையே சேரும். குழந்தைகளுக்கு நல்ல
ஒழுக்கத்தையும், பழக்க வழக்கங்களையும் கதைகள் மூலமாகவும், திருக்குறள், ஆத்திசூடி போன்ற
இலக்கியங்கள் மூலமாகவும் சொல்லித் தர வேண்டும். அவற்றை மாணவர்களை படிக்க வைத்து,
போட்டிகள் நடத்தி பரிசு வழங்கினால் மாணவர்களுக்கு அவற்றில் ஆர்வம் அதிகரிக்கும் !
மாம்ஸ்ப்ரெஸ்ஸோவின் போட்டிகள் மூலம் சிறுவர்கள் ஆத்திசூடி படித்ததும் எனக்கு மிகவும்
மகிழ்ச்சியைத் தந்த ஒன்று !

சுவாமி ராமகிருஷ்ணர், விவேகானந்தர், வள்ளலார், மகாகவி பாரதி, அப்துல் கலாம் போன்ற
சிறந்த தலைவர்களைப் பற்றி பிள்ளைகள் தெரிந்து கொள்ளும் வகையில் அவர்களைப் பற்றி பேச்சுப்
போட்டி, கட்டுரைப் போட்டிகள் போன்றவை எல்லாப் பள்ளிகளிலும் நடத்தப்பட வேண்டும்.

**பள்ளிகளில் மாணவர்களுக்கு சமூக வலைதளங்கள் பற்றிய விழிப்புணர்வும், அவற்றுக்கு
அடிமையாகாமல் தடுக்கும் ஆலோசனைகளும், அதில் சிக்கிவிட்ட மாணவர்களை மீட்க மனநல
ஆலோசனைகள் அளிக்கவும் உடனடியாக ஏற்பாடுகள் செய்யப்பட வேண்டும்**.

3\. சமுதாயம் :

ஓரு சமுதாயமாக நாம் செய்ய வேண்டியது என்ன ? ஆக்கப்பூர்வமான சமூக வலைத்தளங்களை நாம்
ஊக்குவிக்க வேண்டும் ; அவற்றுக்கு நாம் தரும் ஆதரவும், ஒத்துழைப்பும் சமுதாயத்தில் நல்ல
பலனை ஏற்படுத்தும். **அரசாங்கம் சில செயலிகளை பயன்படுத்த வயது வரம்புகள் நிர்ணபிப்பது
மிகவும் சிறப்பான முடிவாக இருக்கும் !**

**இதைத் தவிர, குழந்தைகளுக்கான பிரத்யேக செயலிகளை உருவாக்குவதும் காலத்தின் தேவை
என்பது என் கருத்து. தங்கள் வயதுக்குத் தேவையான தகவல்களை அவர்கள் தெரிந்து கொள்ளவும், நம்
நாட்டுப் பண்பாடு, பழக்க வழக்கங்கள் அடிப்படையிலான செயலிகளும், குழுக்களும்,
விளையாட்டுக்களும் நிறைய வரவேண்டும் என்பது என் ஆவல்.\
**கட்டாயம் என் கடிதத்துக்கு பதில் போடுவீர்கள் என்ற நம்பிக்கையோடு இதை முடிக்கிறேன்,
தோழிகளே !

அன்புடன்,

ஹேமமாலினி.

**Disclaimer:** The opinions expressed in this post are the personal
views of the author. They do not necessarily reflect the views of
Momspresso.com. Any omissions or errors are the author\'s and Momspresso
does not assume any liability or responsibility for them.
