---
layout: post
title:  "யமுனா  அத்தியாயம் 2"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 2 ! 

[[அத்தியாயம்
1]{.underline}](https://www.momspresso.com/parenting/aa71bb9e323d44a5b589be0617593389/article/ymunnnaa-ycled74xul7n?utm_source=PCA_Whatsapp_Share&utm_medium=Share_Android)

\"**அபர்ணா எப்பவுமே இப்படித்தான், ஜெயஸ்ரீ! என்ன செய்யப் போறானு தெரியவே தெரியாது;
அப்புறம் பார்த்தா அவ செய்தது தான் நம்பர் ஒண்ணா இருக்கும்!\"\
\
\
**நித்யாவும் அவர்கள் பேச்சில் கலந்து கொண்டாள்.\
\
\
\"போன வருஷம் அபர்ணா எழுதின கட்டுரைத் தொடர் 6 மாசம் வந்ததே, அப்ப இப்படித்தான், நம்ம
ஆசிரியர் அபர்ணா கிட்ட மாசம் ஒரு கட்டுரை எழுதித் தரச் சொல்லிக் கேட்டார். நானும் நீ இப்ப
கேட்ட மாதிரி, எதைப் பத்தி அபர்ணா எழுதப்போறேன்னு கேட்டேன்; இதே பதில் தான்
கிடைச்சுது. அப்புறம் ரெண்டு வாரம் கழிச்சு பார்த்தா, \"பால்\" அப்படிங்கிற தலைப்பில
பிரமாதமா ஒரு கட்டுரை!\"\
\
\
\"ஆமாம் நித்யா! எனக்கும் ஞாபகம் இருக்கு. \"**தெரிந்ததும், தெரியாததும்\" அந்த\
வரிசசையில வந்த முதல் கட்டுரை அது தானே?\"\
\
\
**\"அதே தான்\"\
\
\
\"போதும் நித்யா, ரொம்பப் படுத்தாதீங்க. திடீர்னு ஒரு ஐடியா வந்தது. \"தெரிந்த
விஷயத்தைப் பத்தி தெரியாத தகவல்களைச் சொன்னா, சுவையா இருக்கும்னு. அதே போல செய்தேன்,
அவ்வுளவு தான். இப்ப யாரைப் பத்தி எழுதறதுன்னு இன்னும் எனக்கே தெரியலை; தெரிஞ்சதும்
உடனே சொல்லிடறேன், சரியா?\"\
\
\
எனக் கேட்க, இருவரும் அவள் சிரிப்பில் சேர்ந்து கொண்டனர்.\
\
\
\*\*\*\*\*\*\*\*\*\*\*\*\*\*\*\*\*\*\
\
\
அலுவலக வேலை முடிந்து , மாலை வீடு திரும்பினாள் அபர்ணா. அம்மா அளித்த\
காபியைப் பருகியபடி அன்று நடந்த நிகழ்ச்சியை நினைவு கூர்ந்தாள்.\
\
\
நித்யா சொன்னது போல, அபர்ணாவுக்கு புகழைப் பெற்றுத் தந்தது அந்தக் கட்டுரைத் தொடர் என்று
தான் சொல்ல வேண்டும்.\
\
\
அதற்காக விதவிதமான தகவல்களை சேகரித்து, பலருடைய கருத்துக்களைக் கேட்டறிந்து,
வெளிநாடுகளில் பாலை எப்படிப் பயன்படுத்துகிறார்கள் என்பது பற்றிய விவரங்களை அறிந்து,
பசும்பால், எருமைப்பால், ஆட்டுப்பால், ஆவின்பால் - அவற்றில் உள்ள நிறைகுறைகள் அனைத்தையும்
வகுத்துக் கொண்டாள். வெறும் தகவல் தோரணமாக ஒரு கட்டுரை அமைந்தால் சுவையிருக்காது
என்பதால் அவற்றுக்கிடையே பால் பற்றிய பழமொழிகள், பாடல்கள், நகைச்சுவை எனப் பலவும்
சேர்ந்து அந்தக் கட்டுரையைத் தொகுத்த நினைவுகள் அவளுள் மலர்ந்தன.\
\
\
அடுத்தது, தற்போதைய பணி பற்றிய சிந்தனை எழுந்தது.\
\
\
\"**சாதனை புரிந்த பெண்மணி? யாரைச் சொல்லலாம்?**\"\
\
\
பெருமையும், புகழும் உள்ள துறைகளை நினைத்துப் பார்த்தாள்.\
\
\
முதலில் வருவது அரசியல். ஆனால் அரசியலில் இப்போது சாத்னை செய்யும் மகளிர் யாரும்
இருப்பதாகத் தெரியவில்லையே!\
\
\
அடுத்தது, புகழ் பெருகும் இடம் என்றால் வெள்ளித்திரை தான். நேற்று ஒரு நடிகை, இன்று
ஒருவர், நாளை இன்னொருவர் என்று குட்டி குட்டி நட்சத்திரங்களாய் திரைவானில் ஜொலிப்பதும்,
ஆறேழு மாதங்களில் படீரென தரையில் விழுந்து மோதுவதும் தமிழக மக்களுக்கு பழகிப்போன
ஒன்று. இதில்\
சாதனை எங்கே வருகிறது?\
\
\
நடிப்பை சாதனையாகக் கொள்ளலாம். ஆனால்?\
\
\
ஆசிரியரின் வார்த்தைகள் மறுபடி நினைவில் வலம் வந்தன.\
\
\
**\"சமுதாயத்துக்கு தொண்டு செய்யற சாதனையா இருக்கணும்.\"\
\
\
**யாரைப் பற்றி எழுதுவது?அபர்ணா சிந்தனையில் ஆழ்ந்திருக்க, வாயிற்கதவு தட்டப்பட்டது.\
\
\
அபர்ணா எழுந்து சென்று கதவைத் திறந்தாள். அவர்களுடைய பக்கத்து வீட்டுப் பெண், ப்ரியா
வந்திருந்தாள்.\
\
\
\"ஸ்வீட் எடுத்துக்குங்க! செகண்ட் இயர் பாஸ் பண்ணிட்டேன்\"\
\
\
ப்ரியா உற்சாகத்துடன் கூறினாள்.\
\
\
\"கங்கிராட்ஸ்\" என்று வாழ்த்தியபடி அபர்ணா இனிப்பு எடுத்துக்கொண்டாள்.\
\
\
இருவரும் சோபாவில் அமர்ந்தனர்.\
\
\
சமையலறையில் இருந்து அம்மாவும் வந்து அவர்களோடு கலந்து கொண்டார்.\
\
\
\"நிறையப் படிச்சு நல்ல வேலையில சேரணும்\" என்று வாழ்த்தியபடி அம்மா இனிப்பு எடுத்துக்
கொண்டார்.\
\
\
\"ப்ரியா, எவ்வுளவு பர்செண்டேஜ் வாங்கி இருக்கே?\"\
\
\
\"85 % அக்கா\"\
\
\
\"வெரிகுட்\"\
\
\
\"உங்க பத்திரிகையில தனுஷ் பேட்டி எடுக்கப் போனா, என்னையும் கூட்டிட்டு போறீங்களா,
அக்கா?\"\
\
\
ப்ரியா கேட்க, அபர்ணாவும் அம்மாவும் கலகலவெனச் சிரித்தனர்.\
\
\
\"ப்ரியா! அவங்க இதழ்ல தனுஷ் பேட்டி வரும்போது, கண்டிப்பா உன்னைக் கூட்டிட்டு போகச்
சொல்றேன்\"\
\
\
\"அம்மா! இந்த மாதிரி நிறைவேற்ற முடியாத வாக்குறுதி எல்லாம் கொடுக்காதீங்க. அதெல்லாம்
சான்ஸே இல்லை\"\
\
\
அபர்ணா சுருக்கமாக தங்கள் இதழின் கொள்கைகளை ப்ரியாவுக்கு கூறினாள்.\
அதன் பின் லேட்டஸ்ட் பாடல்கள், டிரெஸ் என்றெல்லாம் பேச்சு ஓடிய பிறகு மறுபடி காலேஜில்
வந்து நின்றது.\
\
\
\"ப்ரியா! உங்க கிளாஸ் பர்செண்ட் எவ்வுளவு?\"\
\
\
\"85 % அக்கா\"\
\
\
\"அட, அதிசயமா இருக்கு! திடீர்னு நீ வேற காலேஜ்க்கு மாறிட்டியா, என்ன?\"\
\
\
\"இல்லியே, அதே காலேஜ் தான்\"\
\
\
\"அப்ப இந்த மாற்றத்துக்கு காரணம்?\"\
\
\
\"**இதுக்குக் காரணம் எங்க யமுனா மேடம் தான்**.\"\
\
\*\*\*\*\*\*\*\*\*\*\*\*\*\*\*

( தொடரும்\...\...)
