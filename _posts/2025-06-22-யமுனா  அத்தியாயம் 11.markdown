---
layout: post
title:  "யமுனா  அத்தியாயம் 11"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 11 ! 

[[பாகம்
10]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-10-da2jfutw5ro8?utm_source=AD_Whatsapp_Share&utm_medium=Share_Android)

\"என்ன ஆச்சு, ஆண்ட்டீ?\"\
\
\
**\"என் கல்யாணத்தின் போது யமுனாவுக்கு உடம்பு சரியில்லாம போயிடுச்சு. அதனால அவ
கல்யாணத்துக்கு வர்லே. நான் என் கணவரோட பாண்டிச்சேரிக்குப் போயிட்டேன்; உடனே குழந்தை
உண்டாயிடுச்சு. நானும் யமுனாவுக்கு லெட்டர் எழுத ட்ரை பண்ணேன்; முடியலே. அவ ஆனா எங்க
வீட்டுல விசாரிச்சு விஷயத்தை தெரிஞ்சுக்கிட்டா. அப்புறம் நிஷா பிறந்து ரெண்டு மாசம் ஆன
போது ஒரு நாள் என்னைப் பார்க்க எங்க வீட்டுக்கு வந்திருந்தா.\
\
\
**\"குழந்தை உன்னை மாதிரியே இருக்கு, பூர்ணி\"\
\
\
யமுனா சொன்னதும் பூர்ணி சிரித்தாள்.\
\
\
\"சரி, நீ எப்படி இருக்கே? நானும் உங்க வீட்டுலேர்ந்து எப்படா பத்திரிகை வரும்னு
காத்திட்டிருக்கேன். என்ன ஆச்சு?\"\
\
\
**\"நீ நினைக்கிற மாதிரி பத்திரிகை வராது பூர்ணி\"\
\
\
**\"என்ன சொல்றே யமுனா?\"\
\
\
\"**ஆமாம் பூர்ணி, நான் கல்யாணமே செய்துக்கப் போறதில்லை.\"\
\
\
**\"என்ன நடந்தது? ஏன் இப்படி பேசறே யமுனா?\"\
\
\
\"நீ அன்னிக்கு எங்க வீட்டுக்கு வந்துட்டுப் போய் எத்தனை நாளாச்சு?\"\
\
\
\"ம்\...கிட்டத்தட்ட ஒரு வருஷத்துக்கு மேலே இருக்கும்.\"\
\
\
**\"முதல் ஆறு மாசம் நானும் ரொம்ப பொறுமையா இருந்தேன் பூர்ணி. எத்தனையோ பேர் வந்து
வந்து பார்த்துட்டுப் போறதும், டௌரி கேட்கறதும், அது சரிவரலைன்னு ஆனதும் அப்புறம்
சொல்றோம்னு கிளம்பிப் போகிறதும் தொடர்கதை மாதிரி நடந்துகிட்டே இருந்தது, கொஞ்ச
நாள்லேயே என் மனசு மரத்துப் போச்சு. வர்றவங்க முன்னாடி பொம்மை மாதிரி போய் உட்கார்ந்து
இருக்கிறதும் அவங்க கேள்விக்கு பதில் சொல்றதும் எனக்கு வெறுத்துப் போச்சு. அப்புறம்
திடீர்னு ஒரு யோசனை வந்தது.\
\
\
எதுக்காக இப்படி அவமானப்படணும்? கல்யாணம் செய்துக்காம வாழ முடியாதா?நல்ல லட்சியத்தோட
வாழ்ந்து காட்ட முடியாதா அப்படினு எனக்குள்ளேயே ஒரு கேள்வி எழுந்துச்சு. அது அப்படியே
தீவிரமாகி அதுக்கப்புறம் கல்யாணமே வேண்டாம்னு நான் முடிவு செய்துட்டேன்.**\"\
\
\
யமுனாவின் அன்றைய தீர்மானம் பூரணியை திடுக்கிட வைத்தது. என்றாலும், அது அப்படியே அவள்
வாழ்வில் நிகழும் என்பதை பூரணி எதிர்பார்க்கவில்லை.\
\
\
**யமுனாவின் அப்போதைய மனநிலை காரணமாக தான் திருமணமே வேண்டாம் என மறுத்தாள் என்றுதான்
பூரணி எண்ணினாள். எப்படியும் அவள் பெற்றோர் அவளை மாற்றி விடுவார்கள் என்று நம்பினாள்.
ஆனால் கடைசியில் யமுனா தான் அவர்கள் மனதை தன் பக்கம் மாற்றி விட்டாள்.\
\
\
**அடுத்த சந்திப்பு மற்றொரு தோழியின் திருமணமாய் அமைந்தது. அங்கிருந்து பூரணி யமுனா
வீட்டுக்குச் சென்றாள். மீண்டும் திருமணப் பேச்சை பூரணி எடுத்த போது, யமுனா தன் முடிவை
தெளிவாய் அறிவித்தாள்.\
\
\
\"**இது விளையாடற விஷயமில்லை, யமுனா! இந்த மாதிரி ஒரு முடிவெடுக்கிற வயசும்
உனக்கு இல்லை.\"\
\
\
**பூரணியும் விடாமல் வாதிட்டாள்.\
\
\
\"**அதுக்கு வயசு இன்னும் ஆகலை, ஆனா என் மனசு தயாரா இருக்கு பூரணி.\"\
\
\
**\"நீ அன்னிக்கு சொன்ன போது இதுலே இவ்ளோ தீவிரமா இருப்பேனு நான் நினைக்கலை, யமுனா.
எதுக்கும் மறுபடியும் யோசனை பண்ணிப் பாரு. பணத்தை விட உன் மனசை மதிக்கிறவங்க கண்டிப்பா
இருப்பாங்க. வாழ்க்கை முழுக்க உன்னால தனியா வாழ முடியுமா?\"\
\
\
\"**தனியா எதுக்கு இருக்கணும்? இந்த உலகமே உறவு தான்; எல்லாரும் சொந்தம் தான்.\"\
\
\
**\"இருந்தாலும் யமுனா\....\"\
\
\
\"**இதோ பாரு, பூரணி! வாழ்க்கைக்கு ஒரு அர்த்தம் இருக்கணும், எதையாவது சாதிக்கணும்!
அது தான் நாம வாழ்ந்ததுக்கு அடையாளம்! வீடு, கணவன், குழந்தை அப்படின்னு ஒரு சின்ன வட்டம்
போட்டு அதுக்குள்ள சிக்கிக்கிறதுல எனக்கு இஷ்டம் இல்ல. மகாகவி பாரதியார் சொன்ன மாதிரி
தேடிச் சோறு நிதம் தின்று, பல சின்னஞ்சிறு கதைகள் பேசி, பிறர் வாடப் பல செயல்கள்
செய்து நரை கூடிப் கிழப் பருவம் எய்திப் பின் மாயும் வேடிக்கை மனிதரைப் போல என்
வாழ்க்கையும் சராசரியாய் முடிந்து போறதில் எனக்கு உடன்பாடில்லை.\"\
\
\
\"அப்போ கல்யாணம் செய்துக்கிறது தப்புன்னு சொல்றியா?\"\
\
\
\"சேச்சே, அப்படியில்லை. எனக்கு அது சரியில்லைன்னு தான் சொல்றேன். எத்தனையோ
சாதனையாளர்கள் போல நானும் சரித்திரம் படைக்கணும்னு விரும்பறேன். விவேகானந்தர் மாதிரி,
அன்னை தெரசா மாதிரி சமுதாயத்துக்காக வாழ ஆசைப்படறேன்; அவங்களுக்கு இந்த உலகமே சொந்த
குடும்பமா தானே இருந்தது.\"\
\
\
**\"நீ சொல்றது உன் வரையில சரியா இருக்கலாம், யமுனா! ஆனா உங்கப்பா, அம்மாவோட
விருப்பம் என்ன?\"\
\
\
**\"முதல்லே அவங்களாலே இதை ஏத்துக்க முடியலை, பூர்ணி! என்னை மாத்தணும்னு முயற்சி
செய்தாங்க; அப்புறம் என் லட்சியத்தைப் புரிஞ்சுக்கிட்டாங்க. அதனால இப்ப அவங்களும் என்
முடிவை ஏத்துக்கிட்டாங்க**.\"\
\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
\
\"இப்படித் தான் அபர்ணா, யமுனா அந்த முடிவுக்கு வந்தா. அப்புறம் மறுபடி படிக்க
ஆரம்பிச்சா. தன் மேற்படிப்பை முடிச்சுட்டு டீச்சர் டிரெய்னிங் எடுத்துக்கிட்டா. செகண்டரி
ஸ்கூல்ல வேலை கிடைச்சு சேர்ந்தா. அப்புறம் நான் வேற ஊருக்கு போயிட்டேன்.\
\
\
**யமுனாவோட கல்விப்பணி தொடர்ந்துகிட்டே வந்தது. நிறைய \'கோர்ஸஸ்\' படிக்சு தன்
திறமையை வளர்த்துகிட்டா. காலேஜ்லே பாடம் நடத்துற அளவு தன் தகுதி, திறமை - இதெல்லாம்
வளர்த்துக்கிட்டா. முதல்லே திருச்சி கிட்ட ஏதோ ஒரு காலேஜ்ல போஸ்டிங் கிடைச்சுது.
யமுனாவோட ஆர்வம், திறமை, கடுமையான உழைப்பு - எல்லாம் சேர்ந்து அந்த கல்லூரியை
எல்லாரும் கவனிக்க் வைச்சது. அப்புறம் ஹெச.ஓ.டி போஸ்ட், அடுத்த டிரான்ஸ்ஃபர்ல வைஸ்
பிரின்சி. எஜுகேஷன் டிபார்ட்மெண்ட்ல யமுனாவைப் பத்தி தெரியாதவங்க யாருமே இருக்க
மாட்டாங்க. அவளோட சின்சியாரிட்டி, கமிட்மெண்ட், கடுமையான உழைப்பு, நேர்மையான குணம்
இதெல்லாம் சேர்ந்து அவளுக்குக் கொடுத்தது தான் இப்ப இருக்கற பிரின்சி போஸ்ட்டிங்!\"\
\
\
அபர்ணா வியப்பும் பிரமிப்பும் கலந்து பூர்ணிமா பேசுவதைக் கேட்டுக் கொண்டிருந்தாள்.
நிச்சயமாய், ஒரு இலட்சியத்தோடு வாழும் யமுனாவை நினைத்த போது, மரியாதை கலந்த ஒரு
ஆச்சரியம் எழுந்தது.\
\
\
**(தொடரும்\.....)
