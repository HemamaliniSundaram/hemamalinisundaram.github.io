---
layout: post
title:  "பிரியக் கூடாதது   இட்லியும் இட்லிப் பொடியும்"
date:   2025-06-22 16:57:54 +0530
author: Hemamalini Sundaram
categories: articles
---

#  பிரியக் கூடாதது ? - இட்லியும், இட்லிப் பொடியும் !! 

இந்தப் பதிவு ஒரு நகைச்சுவைக்காக திருவிளையாடல் தருமி -- சிவன் உரையாடலைப் போல
எழுதப்பட்டது -- ( திரு. ஏ.பி. நாகராஜன் அவர்கள் மன்னிப்பாராக !)

முரசு அடிப்பவர்: "நம் அரசருக்கு ஒரு ஐயம் எழுந்துள்ளது. தமிழ்நாட்டின் உணவுகளில்
சிறந்ததும் ஆரோக்கியமானதுமான உணவு எது? இந்த ஐயத்தை தீர்த்து வைப்பவருக்கு ஆயிரம்
பொற்காசுகள் பரிசளிக்கப்படும் !!"

தருமி : ;ஐயோ! ஐயோ! ஆயிரம் பொன்னாச்சே !! ஆயிரம் பொன்னாச்சே !! சிறந்த உணவாமே ?
எதுவா இருக்கும் ?? இட்லியா ? தோசையா? ஆப்பமா? புட்டா ?/ அரசர் போட்டி
அறிவிச்சிருக்காங்களே !"

தருமி புலம்பிக் கொண்டே கோவில் மண்டபத்துக்கு வந்து விட்டார்.

"இப்பப் பார்த்து ஒண்ணும் தோணமாட்டேங்குதே!! சொக்கா ! பரிசு எனக்கே கிடைக்கணும்...,
வெற்றிக் கோப்பை எனக்கே கிடைக்கணும்......சொக்கா.. ம்ஹூம் ....எனக்கு இல்ல ..யாரோ
ஒருத்தன் வந்து பரிசைத் தட்டிட்டு போப்போறான்...இல்லை...வரமாட்டான்....அவனை நம்பாதே !!"
தருமியின் புலம்பலைக் கேட்டு அங்கே இறைவன் வந்துவிட்டார் !!

"யாரய்யா நீ ?"

"நான் தான் 'தி கிரேட் செஃப்' ! உன் சந்தேகத்தை தீர்க்கவே நான் வந்திருக்கிறேன் !"

"உனக்கு அரசரின் சந்தேகத்துக்கு விடை தெரியுமா ?"

"தெரியும் ! "

"இல்லை...வேண்டாம்....நானே யோசித்து விடை கண்டுபிடித்துக் கொள்கிறேன்..."

"தருமி ! கவலைப்படாதே....என் திறமையில் உனக்கு நம்பிக்கை இல்லாவிட்டால்....என்னை
பரீட்சித்துப் பாரேன் உனக்கு திறமை இருந்தால்....!"

" ம்....என்னையேவா....?"

"கேள்விகளை நீ கேட்கிறாயா? நான் கேட்கட்டுமா?"

தருமி, " நானே கேட்கிறேன்.....எனக்கு கேட்கத் தான் தெரியும்..

தமிழ்நாட்டின் சிறந்த உணவு எதுவோ ?" - இட்லி தான் !!

"பிரிக்க முடியாதது ?" -- இட்லியும், இட்லிப் பொடியும் !

பிரியக் கூடாதது ? - இட்லியும், சட்னியும் !

சேர்ந்தே இருப்பது ? - இட்லியும், வெங்காய சாம்பாரும் !

சேராதிருப்பது ? - இட்லியும், அவியலும் !

சாப்பிடக் கூடாதது ? - கெட்டுப் போன இட்லி. !

சாப்பிடக் கூடியது ? - மல்லிகைப்பூ இட்லி !.

பார்க்கக் கூடாதது ? - மீந்து போன இட்லி. !

பார்த்து ரசிப்பது ? - உப்புமாவான இட்லி !

இட்லியில் சிறந்தது ? - மதுரை இட்லி !

ரசிகனுக்கு பிடித்தது ? - குஷ்பூ இட்லி !

வாரத்தின் முதல்நாள் ? -- இட்லி !

இரண்டாம் நாள் ? -- தோசை !

மூன்றாவது நாள் ? - பணியாரம் !

நாலாவது நாள் ? - ஊத்தப்பம் !

கோவில் பிரசாதத்துக்கு ? -- காஞ்சீபுரம் இட்லி !

இரயில் பயணங்களுக்கு ? - மிளகாய்ப்பொடி இட்லி !

ஹோட்டல் ஸ்பெஷலுக்கு ? -- ரவா இட்லி !

குழந்தைகளுக்கு பிடித்தது ? -- அம்பாசிடர் இட்லி !

நோயாளிகளுக்கு ஏற்றது ? - இட்லி !

கைக்குழந்தைகளுக்கு கொடுக்கக் கூடியது ? -- இட்லி !

விருந்துக்கு சமைப்பதற்கு ? - இட்லி !

உடல் நலனுக்கு ஏற்றது ? - இட்லி !

சமைக்க ? - நான் !

சாப்பிட ? - நீ !!!!!

"சொக்கா !! நீ தான்பா கிரேட் செஃப் !" தருமி இறைவன் காலில் விழுந்தார்..
