---
layout: post
title:  "வாசிப்பை நேசிப்போர் சங்கம்"
date:   2025-06-22 16:57:55 +0530
author: Hemamalini Sundaram
categories: articles
---

#  வாசிப்பை நேசிப்போர் சங்கம் ! 

என்ன இது, 'புத்தகப் புழு''க்களுக்கு இவ்வுளவு பில்ட்-அப் - னு நினைக்கிறீங்களா ? எனக்கு
புக்ஸ் படிக்கிறவங்களை புழுன்னு சொல்றது பிடிக்காது ; ஏன்னா, **புத்தகம் படிக்கும் போது
நம்ம மனசு விரிஞ்சு, நம்மால நேரில போக முடியாத இடங்களுக்கு கூட கற்பனை சிறகைக்
கொடுத்து அது நம்மை கூட்டிட்டு போகுது; அதனால தான் இது 'வாசிப்பை நேசிப்போர் சங்கம்'.
ஓ.கேவா ?**

எனக்கு சின்ன வயசுலேர்ந்து புத்தகம் படிக்க ரொம்பவும் பிடிக்கும்; கையில கிடைக்கும்
எல்லாத்தையும் பஜ்ஜி, போண்டா கட்டி வரும் பேப்பர், மளிகைக்கடை பொட்டலம் உட்பட....
படிச்சிருவேன்!

சின்ன வயசுல சரஸ்வதி பூஜை அன்னிக்கு ஒரு நாள் எதையும் படிக்கக் கூடாதுனு
சொல்லிடுவாங்க; அன்னைக்கு எதையும் படிக்க முடியாம பட்ட பாடு தனிக்கதை.... ( பழக்க
தோஷத்துல புக்கோ, பேப்பரோ கை எடுத்துடும்.....அப்புறம் வீட்டுல திட்டு வாங்குவேன்...! )

என்னோட முதல் நூலக அனுபவத்தை
https://tamil.momspresso.com/parenting/aa71bb9e323d44a5b589be0617593389/story/1-kaatlil-villlunt-trunnmkmpnnnaal-kaatlil-villlunteennn-308lsqzg8yry

இந்த பதிவுல சொல்லியிருப்பேன். அதுக்கப்புறம் சென்னை கன்னிமரா நூலகத்துல உறுப்பினரா
சேர்ந்தேன். திருமணத்துக்கு அப்புறமும் கணவர் பணி காரணமாக பல ஊர்களுக்கு மாறி
இருக்கோம். **ஒரு அளவுக்கு வீடு 'செட்' ஆன பிறகு என் முதல் வேலை , அங்க இருக்கிற
நூலகத்தை தேடி மெம்பர் ஆகறது தான் !**

எனக்கு ஒரு சின்ன வருத்தம் என்னன்னா.....**நம்ம தமிழ்நாடு அரசோட தேவநேயப் பாவாணர்
நூலகத்தை பத்தி நிறைய பேருக்கு தெரியறது இல்லை; ரொம்ப குறைந்த உறுப்பினர் கட்டணத்துல
ரொம்ப அருமையான நூலகம் அது !** பல இலக்கியங்கள், ரவீந்திரநாத தாகூரோட அருமையான
மொழிபெயர்ப்பு நூல்கள் -- இப்படி பல நல்ல புத்தங்களை வாசிக்கிற வாய்ப்பை எனக்கு நம்ம
நூலகம் கொடுத்திருக்கு. இவ்வுளவு ஏன், **என் முதுகலை தமிழ் படிப்புக்கான \'
தொல்காப்பியம்\' கூட எனக்கு மயிலாப்பூர் அரசாங்க நூலகத்துல கிடைச்சதுன்னா
பார்த்துக்குங்க...**!

நாங்க சென்னையில குடியிருக்கும்போது, லேடீஸ் அசோசியேஷன் சார்பில குழந்தைகளுக்கான
'சில்ரன்ஸ் லைப்ரரி' எங்க வீட்டுல நடத்தினோம்; சின்னக் குழந்தைகளுக்கான கார்ட்டூன் புக்ஸ்,
தெனாலிராமன், பஞ்சதந்திரா, முல்லா, நீதிக் கதைகள், விடுகதை, பசில்ஸ் ( Puzzles ) --
புத்தங்களை சேகரித்து இந்த மாதிரி செய்ததும், அதோட ' குழந்தைகள் தினத்துக்காக,
டிராமா, போட்டிகள் எல்லாம் நடத்தி கொண்டாடி மகிழ்ந்ததும் மறக்க முடியாத இனிமையான
நினைவுகள் !

'மெய்வருத்தம் பாரார், பசிநோக்கார், கண்துஞ்சார்....' அப்படின்னு ஒரு பாட்டு
வருமே......அந்த மாதிரி ஒரு புக்கை கையில எடுத்தா, எனக்கு பசி, தாகம், தூக்கம்
எல்லாம் மறந்துடும்....!

இப்படி படிச்சு, படிச்சு......ஒரு கட்டத்துல நானும் எழுத ஆரம்பிச்சுட்டேன் !

வாசிப்பை நேசிக்கிறவங்களுக்கு எப்பவுமே ' போர்' அடிக்காது ! கையில ஒரு புத்தகம்
இருந்தா மட்டும் போதும் ! ( இப்ப அது ஃபோன்லன்னாலும் சரி ! )

ஓரே ஒரு சின்ன பிரச்சனை என்னன்னா......**ஒவ்வொரு முறை வீடு மாத்தும் போதும் தனியா
நம்ம புக்ஸ்க்காக 3, 4 அட்டைப்பெட்டி தேவைப்படும் !!**

பி.கு : சீக்கிரம் சேர்றவங்களுக்கு ஒரு e- book இலவசம் !
