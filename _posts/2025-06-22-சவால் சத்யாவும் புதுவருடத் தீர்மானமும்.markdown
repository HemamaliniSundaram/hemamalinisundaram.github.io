---
layout: post
title:  "சவால் சத்யாவும் புதுவருடத் தீர்மானமும்"
date:   2025-06-22 16:57:54 +0530
author: Hemamalini Sundaram
categories: articles
---

#  \'சவால்\' சத்யாவும், புதுவருடத் தீர்மானமும்\..... 

"என்ன தைரியம் இருந்தா எங்கிட்ட சவால் விடுவே...? நான் யார் தெரியுமா...? **யூ --
டியூப்லே ' சவால் ' சத்யான்னா தெரியாதவங்களே கிடையாது....! ஆமாம்... என்னென்ன சவால்
உண்டோ, எல்லாத்துலயும் நான் 'கிங்' ! ஒரே நாள்ல ஒரு இலட்சம் 'லைக்ஸ்' வாங்கணுமா....?
தலைகீழா நின்னுக்கிட்டே பேசணுமா ? ஐஸ் பக்கெட் சாலஞ்சா...? என்ன தான் சொல்லு, சும்மா
பின்னிருவேன்ல....! "**

சத்யா....அதாங்க நம்ம ' சவால் ' சத்யா கிட்ட இப்போ சவால் விட்டுக்கிட்டு இருக்கிறது
அவனோட ஃபோன் தான்ங்க.....( நம்ம மாம்ஸ்ப்ரெஸ்ஸோ -- ல அஃ றிணைப் பொருட்கள் 100 வார்த்தை
தலைப்பு கொடுத்தாங்க......எனக்கு கற்பனை ஓவராயிடுச்சு.....அதனால வலைப்பதிவா
எழுதிட்டேன்....! )

" **பெரிய சவால்லாம் ஒண்ணுமில்ல....ஜஸ்ட் ஒரு நாள்.....ஓரே ஒரு நாள்
மட்டும்......என்னையும், என் கஸின்ஸ் -- கம்ப்யூட்டர், லேப்டாப் ...இப்படி எங்க யாரையும்
பயன்படுத்தாம இருக்கணும்.....தட்ஸ் ஆல்...! "**

அவன் ' செல் ' சொல்ல,

"ஹ்ம்...! இதெல்லாம் பிசாத்து சால்ஞ்ச்.....! என்னை என்ன நினைச்சுக்கிட்டே நீ ? நானெல்லாம்
ஒரு சாலஞ்ச் எடுத்தேன்.....அதை முடிக்காம விடமாட்டேன்....! **இப்பவே இதை என் ' வாட்ஸ்-
அப் ஸ்டேடஸ் ', ' இன்ஸ்டா ' எல்லாத்துலயும் போட்டு , என் ஃப்ரென்ட்ஸ்க்கு ' டேக் ' பண்றேன்
....பாரு..."**

என்று 'செல்' லை எடுக்கப் போக, அது சிரித்தது.

' ஆரம்பிக்கிறதுக்குள்ளயே தோத்துட்டியே கண்ணா.....?! ' என்று அது சொல்லவும் தான்,
சத்யாவுக்கு கொஞ்சம் சுய உணர்வு வந்து , தான் என்ன பேசினோம் என்று யோசித்துப் பார்த்தான்.

" ஒஹ்.......சாரி, சாரி,.....செல் யூஸ் பண்ணக் கூடாதுன்னு தானே சேலஞ்ச்.....சரி,
சரி, நான் மறந்துட்டேன் ! அது சும்மா ' கிறுக்கல்ஸ் '.....அதை விட்ரு.....இனிமே தான்
' ஆல் ரியல் '....ஒ,. கே ? " என்று கேட்க, செல்லும் ஒகே சொன்னது.

' செல்' எப்போங்க பேசிச்சுன்னு கேட்கறீங்களா ? நம்ம சத்யாக்கு அன்னிக்கு திடீர்னு மத்தியானம்
ஆஃபீஸ்ல ஏதோ மழை, புயல் அப்படின்னு லீவ் விட்டுட்டாங்களா.....முந்தின நாளு ராத்திரி
முழுசும் உட்கார்ந்து ஏதோ ஒரு 'வெப் சீரிஸ் பிஞ்ச் வாட்ச்' பண்ணினதுல வீட்டுக்கு வந்து
அப்படியே தூங்கிட்டான் ; அப்போ வந்த கனவுல தான் இந்த ' சேலஞ்ச் ' !

தூங்கி எழுந்ததும் ,

" சரி, நாம கனவுல போட்ட சாலஞ்ச்னாலும் அதுக்கு மதிப்பு கொடுப்போம் ' அப்படின்னு
நினைச்சான். ஆனா எழுந்ததுமே பழக்க தோஷத்துல கை தானா ' செல்'லை எடுத்துடுச்சு ;
'சேச்சே ! மனுஷன்னா ஒரு கன்ட்ரோல் வேணாம் ? " அப்படின்னு தன்னைத் தானே திட்டிக்கிட்டு,
அதை கீழே வைச்சிட்டான்.

**அப்புறம் என்ன செய்யறதுன்னு பார்த்தா.........\...செய்யறதுக்கு .ஒண்ணுமே இல்லை !!!**
ஆஃபீஸோ லீவு........! .ஏதாவது 'அர்ஜண்ட்' வொர்க்ன்னா ஃபோன்ல அவங்களே கூப்பிடுவாங்க....

**அப்போ ஃபோன் இல்லாம என்ன தான் பண்ணுறது ? எப்படி பொழுது போக்கறது ?**

**" எப்படி இந்த சவால்ல ஜெயிக்கிறது ? கூகுள் -- ல தேடலாமா ? முடியாதே
.....அதுவும் சவால்லே அடங்கி இருக்கே.....இப்படி எக்குத்தப்பா மாட்டிட்டேனே....."**

'திருதிரு' வென ஒரு நாளும் இல்லாத திருநாளாக அவன் முழித்துக் கொண்டு இருப்பதை
பார்த்த அவன் மனைவி கவிதா,

" என்னங்க ? ஃபோன்-ல ஏதாவது ரிப்பேரா..? சும்மா உட்கார்ந்திருக்கீங்க ? " என்று கேட்க,
சத்யாவுக்கு மேலும் கடுப்பாகி விட்டது.

' அதெல்லாம் இல்லை; உன் வேலையைப் பார்த்துட்டு போ ! " என்று எரிந்து விழுந்தான்.

**எப்படி இத்தனை வருசம் செல் இல்லாமல் இருந்தோம் என யோசித்த போது தான், பல விஷயங்கள்
புரிந்தன; வாட்ச், ரேடியோ, தொலைபேசி, கேமரா, டேப் -- ரிகார்டர், டைப்ரைட்டர், அட்ரஸ்
டைரி, வீடியோ கேமரா என பலப்பல வசதிகளை ஒரே கருவி தரும் காரணத்தால், தான் எந்த அளவு
அதற்கு பழகி விட்டோம் என்பதையும் புரிந்துகொண்டான்.**

' சரி...காலையிலே எழுந்துக்க செல்லை பயன்படுத்தாம 'அலாரம்' வைச்சு எழுந்துக்கலாம்னு
வீட்டுல அலாரத்தை தேடினான்.

" கவி ! நம்ம வீட்டு அலாரம் எங்கே ? "

" அலாரமா...? .அது எந்த பரண்லே இருக்கோ யாருக்கு தெரியும் ? கடைசியா நான் பார்த்தே
நாலு வருஷமாச்சுங்க.....! ஆமாம் ..அது இப்ப எதுக்கு ? "

**அப்ப காலையிலே நான் எப்படி எழுந்துக்கறது....? எப்படி ஆஃபீஸ் போகிறது ?/ அஞ்சு
நிமிஷத்துக்கு ஒரு தரம் மெசேஜ் ஏதாவது வந்தாலும், வராட்டியும் ஃபோனை எடுத்து
பார்க்கலைன்னா தலை வெடிச்சிருமே........**

ரொம்ப நேரம்.. ....யோசிச்சு.....யோசிச்சு..... ( அதாவதுங்க......சத்யாவுக்கு கையில
செல் இல்லாததுனால பத்து நிமிஷம் அப்படி தோணிடுச்சு....) சத்யா கடைசியில ஒரு
முடிவுக்கு வந்தான்.

' இது கனவுல வந்த சவால் தானே.....யாருக்கு தெரியப் போகுது...? தோத்துட்டா
பரவாயில்ல....**ஆனா ஒரு வேளை நிஜமாவே யாராவது இப்படி ஒரு சவால்
வைச்சுட்டா..........? .அதுல ஜெயிக்க இப்பவே 'பிராக்டிஸ்' ஆரம்பிக்கணும்.....அதனால
தினமும் ஒரு அரைமணி நேரம் ' செல் ' இல்லாம இருந்து பழகிக்கணும்....அப்படின்னு ஒரு
புத்தாண்டு தீர்மானம் எடுத்திருக்கான்.!!!**

அது என்னாகும்னு போகப் போக தான் தெரியும்....!!

மாம்ஸ்ப்ரெஸ்ஸொ குழுவினருக்கும், மற்றும் நம் மாம்ஸ் அனைவருக்கும் இனிய புத்தாண்டு
நல்வாழ்த்துக்கள் !**Disclaimer:** The opinions expressed in this post are the
personal views of the author. They do not necessarily reflect the views
of Momspresso.com. Any omissions or errors are the author\'s and
Momspresso does not assume any liability or responsibility for them.
