---
layout: post
title:  "யாதும் ஊரே  பாகம் 7"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 7 ! 

[[பாகம்
6]{.underline}](https://tamil.momspresso.com/parenting/aa71bb9e323d44a5b589be0617593389/article/yaatum-uuree-paakm-6-9e3uzt6ox43t?utm_source=PCA_Whatsapp_Share&utm_medium=Share_Android)அத்தியாயம் -
7\
\*\*\*\*\*\*\*\*\*\*\*\*\*\*\*\
\
\"புத்திர்பலம் யசோதைர்யம்\
நிர்பயத்வம் அரோகதாம்\...\"\
\
ஜானகி ஹனுமான் ஸ்லோகம் சொல்லிக் கொண்டிருந்தாள். அவள் லிசா வீட்டுக்கு வந்து மூன்று
நாட்கள் ஓடி விட்டன. ஒவ்வொரு மணிநேரமாக அவள் கஷ்டப்பட்டு கழித்துக் கொண்டிருந்தாள்;
\'மனது அதைரியமாய் இருந்தால் ஹனுமாரை வேண்டிக் கொள்\' என்று அவயம் பாட்டி சொன்னது
ஞாபகம் வந்தது.\
\
அப்போது வாயிற் கதவில் ஓசை கேட்டது. ஜானகி திறந்த போது, லிசாவின் தாயார் எமிலி
இருந்தார். \"எல்லாம் சௌகரியமாக இருக்கிறதா?\" என்று ஆங்கிலத்தில் அன்புடன்
விசாரித்தார்.\
\
ஜானகி \"யெஸ்\....மேடம்\" என்று பதில் சொல்ல, அவர் \"மே ஐ கம் இன்?\" என்று அனுமதி
கேட்டு உள்ளே வந்தார்.\
\
எமிலி அவர்களுக்கு ஐம்பத்தைந்து வயது; பல நாட்டு வழக்கங்கள், கலாசாரம் எல்லாம் கண்டு
வாழ்ந்தவர்; பரந்த மனப்பான்மை, உலக அறிவு கொண்டவர். அதனால் தான் \'பேயிங் கெஸ்ட்\' ஆக
பல மனிதர்களுடன் சுமுகமாகப் பழ்கி, அனைவரின் அன்பையும் பெற்றவர்.\
\
எமிலி ஜானகி வந்த நாளிலிருந்து அவளைக் கவனித்தார். டீ, உணவு வேளைகளில் ம்ட்டும்
வெளியில் வருவதும், அப்போதும் சரியாக சாப்பிடாமல் இருப்பதையும் எமிலி கவனித்தார்.
நேற்று இரவு தான் லிசாவிடம் இது பற்றிப் பேசினார். அப்போது தான் லிசா, ஸ்ரீராம் தன்
மனைவி ஜானகி பற்றிக் கூறிய விவரங்களை தெரிவித்தாள். ஜானகியும் எல்லார் போலவும்
சரளமாக பேசிப் பழக வேண்டும் என்று அவன் விரும்புவதையும் தெரிவித்தாள். ஜானகியோடு
பேசிப் பழகும் எண்ணத்தில் தான் எமிலி இப்போது வந்திருந்தார்.\
\
ஜானகி அவரை அமரச் சொல்லி உபசரித்து, தானும் அமர்ந்தாள். மேலே என்ன பேசுவது என்று
தெரியாமல் சும்மா இருந்தாள்.\
\
\" ஜானகி! விச் இஸ் யுவர் நேடிவ் பிளேஸ்?\"\
\
\" மைலாப்பூர் இன் தமிழ்நாடு, மேடம்\"\
\
\"டோன்ட் கால் மீ மேடம், கால் மீ ஆன்ட்டீ, டியர்\"\
\
ஜானகி சிரிப்போடு தலையசைத்தாள்.\
\
அதன் பின் எமிலி சின்னச் சின்ன கேள்விகள் கேட்டார். ஜானகியின் குடும்பம், அவளுடைய அம்மா,
பாட்டியின் அன்றாட வேலைகள், தமிழ்நாட்டின் கலாச்சாரப் பெருமை, கோயில்கள், இலக்கியம்,
இசை, மகாபலிபுரம் சிற்பங்கள் என்று எமிலி கேட்டுக் கேட்டுத் தெரிந்து கொண்டார். ஜானகி
ஆங்கிலத்தில் பேச சற்று தயங்கிய போதும் அவர் அதைப் பொருட்படுத்தவில்லை.\
\
\"எனக்கு உங்கள் மொழி சுத்தமாகத் தெரியாது. நீ இந்தளவு ஆங்கிலம் பேசுவது பெரிய
விஷயம், ஜானகி. தயங்காமல் பேசு. நான் புரிந்து கொள்வேன். முடிந்தால், உன்னிடம் தமிழும்
கற்றுக் கொண்டு விடுவேன்\" என்று அவளுக்கு ஊக்கமளித்தார்.\
\
ஒரு மணி நேரம் போல அவர்கள் பேசிக் கொண்டிருந்தார்கள். தன் சொந்த ஊர், மனிதர்கள் பற்றிப்
பேசியதில் ஜானகிக்கு மனசு லேசானது. தன்னாலும் ஆங்கிலத்தில் எமிலியுடன் பேச முடிந்ததை
நினைத்து கொஞ்சம் பெருமையாகக் கூட இருந்தது. அன்று இரவு ஜானகி\
நிம்மதியாய் உறங்கினாள்.\
\
\*\*\*\*\*\*\*\*\*\*\*\*\*\*\*\*\*\*\*\
\
யுனைடெட் ஸ்டேட்ஸ் ஆஃப் அமெரிக்கா.\
\
ஸ்ரீராம் ஒரு வார டிரெய்னிங் முடித்து விட்டான்; அன்றைய தினம் வீக்-என்ட்; பொழுது
போகாமல் ஷாப்பிங் போன போது, ஒரு கரம் அவன் தோளைத் தட்டியது.\
\
\"ஹாய் ஸ்ரீராம்! ஹவ் ஆர் யூ?\"\
\
ஸ்ரீராமின் நண்பன் கௌஷிக் தான்! எதேச்சையான சந்திப்பு இருவருக்கும் பெருத்த மகிழ்ச்சியைத்
தந்தது. ஸ்ரீராம் - கௌஷிக் இருவரும் 1 முதல் 12- ம் வகுப்பு வரை ஒரே வகுப்பில்
படித்தவர்கள். ஸ்ரீராம் எஞ்சினீயரிங் காலேஜில் பி.ஈ சேர, கௌஷிக் ஐ.ஐ.டி-யில் இடம்
கிடைத்து சேர்ந்தான்; பின் எம்.எஸ் படித்தான், யு. எஸ் போய் செட்டிலாகி விட்டான்
என்றெல்லாம் கேள்விப்பட்டிருந்தான். இப்போது அவனைப் பார்த்ததும் மனது சந்தோஷத்தில்
குதித்தது; ஸ்ரீராம் நண்பனை தோளோடு கட்டித் தழுவிக் கொண்டான்.\
\
\"வாட் எ ஸர்ப்ரைஸ்! உன்னைப் பார்ப்பேன்னு நான் கொஞ்சம் கூட எதிர்பார்க்கலைடா, கௌஷிக்.
எப்படி இருக்கே? என்ன பண்றே? டீடெய்லா சொல்லு. உன்னைப் பார்த்ததுலே ஐ\'ம் ஸோ ஹாப்பி !
வா, போய் உட்கார்ந்து பேசலாம்.\"\
\
நண்பர்கள் இருவரும் பேசிக் கொண்டே அருகிலிருந்த காஃபி ஷாப்பில் நுழைந்தனர்.\
\
\"வா கௌஷிக், உட்காரு! எங்கே வொர்க் பண்றே? அப்பாம்மா எப்படி இருக்காங்க? உங்க வீடு
எங்கே?\"\
\
\"டேய், டேய் ஸ்ரீராம், கொஞ்சம் பிரேக் பண்ணுடா. குவிஸ் டைம் - ல rapid fire round
மாதிரி கேட்டுட்டே போறே. ஒவ்வொண்னா சொல்றேன், இரு. நான் இங்க தான் HCL - ல
இருக்கேன்; எங்க வீடு இங்கே கிட்ட தான் இருக்கு. அப்பா, அம்மா ஊர்லே தான்\
இருக்காங்க. சரி, உன் கதை என்ன? இங்கேயா வொர்க் பண்றே? ஸ்டேட்ஸ் வர்றேன்னு ஒரு மெயில்
அனுப்பினா, ஏர்போர்ட்டுக்கே வந்திருப்பேன்ல?\"\
\
\"கௌஷிக், இப்ப பிரேக் போட வேண்டியது நீ தான். நான் கிட்டத்தட்ட ஒன்றரை வருஷமா லண்டன்ல
இருக்கேன். இப்ப யு.எஸ் வந்திருக்கிறது ஆபிஸ் டிரெய்னிங் - ல; ஒரு வாரம் ஏற்கனவே
முடிஞ்சாச்சு; அடுத்த வாரம் முடிச்சுட்டு,\'பேக் டு லண்டன்\'.\"\
\
\"நல்ல வேளை உன்னை மீட் பண்ணேன்ல ! என்ன கோ-இன்சிடென்ஸ் பாரு; ரெண்டு பேரும் அதே நேரம்,
அதே கடைக்கு வந்திருக்கோம் ஸ்ரீராம், சினிமா போல இருக்கு.\"\
\
நண்பர்கள் இருவரும் மனம் விட்டு சிரித்து மகிழ்ந்தனர்.\
\
அப்போது அவர்கள் மேஜையருகில் ஒரு இளம்பெண் வந்தாள். கவர்ச்சியாய் ஒரு மினி ஸ்கர்ட், அதை
விட கவர்ச்சியாய் ஒரு டாப்ஸ், ஹைஹீல்ஸ், கலர் கலராய் மின்னும் சிகை அலங்காரம், லிப்ஸ்டிக் என
ஒரு \'அழகிப் போட்டி\'க்குச் செல்லத் தேவையான சகல ஒப்பனைகளோடும் தோற்றமளித்த அவள்
அவர்களிடம் வந்து, கௌஷிக் தோளில் கை வைத்தாள்.\
\
\"ஹாய் டியர்,ஹவ் ஆர் யூ டுடே?\"\
\
கௌஷிக் ஸ்ரீராமைப் பார்த்து சங்கடத்தில் நெளிந்தான். பிறகு,\
\
\"ஃபைன்; மீட் மை ஃபிரென்ட், ஸ்ரீராம்\"\
\
என அவனை அறிமுகம் செய்தான். அவள் , \"ஹாய் , ஐ\'ம் சுமி\" என்று தோளோடு அணைக்க
முயல , ஸ்ரீராம் ஒரு நிமிடம் தடுமாறிப் போனான். அவள் நடையும், பேச்சும் அவள் மது
அருந்தியிருப்பதை அவனுக்கு உணர்த்தின. சற்று சமாளித்துக் கொண்டு, ஸ்ரீராம் கை கூப்பி
வணக்கம் சொன்னான். அவளோ , \'ஹி\'ஸ் வெரி டிரெடிஷனல்\' என கமெண்ட் அடித்தாள். பின்,
\"பை டியர், கோயிங் அவுட் டுனைட், நாளைக்கு ஆஃபிசில் வில்\
மீட் யூ, பை \" என நடக்க முடியாமல் தள்ளாடினாள். கௌஷிக் அவளுக்கு உதவும் முன்னரே,
அவளுடன் வந்த ஆண்களும், பெண்களும் சேர்ந்த கும்பல் கிட்டத்தட்ட அவளை தள்ளிக் கொண்டு
போய்விட்டது. அவள் கௌஷிக்குக்கு காற்றில் ஒரு முத்தத்தைப் பறக்க விட்டுப் போனாள்.\
\
\'அவள் உன் கேர்ள் ஃபிரெண்டா?\" என ஸ்ரீராம் கேட்க, கௌஷிக் மறுப்பாய் தலையாட்டினான். ஒரு
நிமிடம் கழித்து இறுகிய குரலில்,\
\"ஷி\'ஸ் மை ஒய்ஃப்\" என்றான்.\
\
\
தொடரும்\...\...
