---
layout: post
title:  "ஈஸியா வடாம் போடலாம் வாங்க…"
date:   2025-06-22 16:57:53 +0530
author: Hemamalini Sundaram
categories: articles
---

#  ஈஸியா வடாம் போடலாம், வாங்க...!! 

ஈஸியா வடாம் போடலாம் வாங்கன்னு கூப்பிடறேனே, அதெப்படின்னு தானே ஃப்ரெண்ட்ஸ்
யோசிக்கிறீங்க..? வாங்க, சொல்றேன்.

பொதுவா, இந்த வடாம் போடறதுக்கு சரியான வெயில் பிப்ரவரி மாசம் தான் ! **ஏன்னா, வெயில்
ரொம்ப ஏறிடுச்சுன்னா, எண்ணெயில பொரிக்கும் போது, வடாம் சிவந்து போயிடும்னு சொல்லுவாங்க
...!**

**எங்க வீட்டுக்குப் பக்கத்துல ஒரு பாட்டி இருந்தாங்க. அவங்களுக்கு இந்த வடாம் சீசன் வந்தாலே
தனி** 'எனர்ஜி' வந்துடும்; ஒரு வாரம், பத்து நாள் முழுக்க தினம் காலையிலே மாடிக்கு
வந்து, இந்த வடாம் போடறதுல பிஸியா இருப்பாங்க; மதியம் ஒரு முறை வந்து அதை
திருப்பிவிடறது, சாயங்காலம் வந்து நல்ல வெயில் வர்ற இடத்துல அந்த வடாத்தை இழுத்து
வைக்கிறது -- அப்படின்னு ஒரு நாளைக்கு ஏழெட்டு தரம், சளைக்காம மாடி ஏறி இறங்கி வேலை
செய்வாங்க ...!

வடாம் போடறது உண்மையிலேயே ஒரு மெகா 'ப்ரொஜெக்ட்' தாங்க....காலையிலே செய்யற டிஃபனோ,
சாப்பாடோ சிம்பிளா வைச்சுக்கணும்., ( இல்லே......ஸ்விக்கி பண்ணிக்கிறீங்கன்னா அது உங்க
சமத்து !! )

முதல் நாளே சில வேலைகளை முடிச்சு, மறுநாள் காலையிலே மாவை கை வலிக்க வலிக்கக்
கிளறி, வெயில் வர்றதுக்கு முன்னே போய் மாடியிலே வடாம் போடுவாங்க.....இதுல சில
பேருக்கு அந்த வடாத்தை விட வடாம் மாவு தான் பிடிக்கும் ! ஆக்சுவல் ரெஸிப்பிக்கு நம்ம
தளத்துல இருக்கிற ' சீனியர் கிச்சன் எக்ஸ்பர்ட்ஸைக் கேட்டுக்குங்க....!

**நான் சொல்லப் போறது சிம்பிளா எல்லாரும் ட்ரை பண்ணக் கூடிய அவல் வடாம் பத்தி தான் ! இது
வடாம் பண்ணனும்னு ஆசைப்படற எல்லாரும் செய்யலாம். சூப்பரா செய்ய வரும்.......செய்யறதும்
ரொம்ப சுலபம்.......டேஸ்ட்டும் ரொம்ப நல்லா இருக்கும் !!**

இதுக்கு தேவையான பொருட்கள் ..... ( தப்பா எடுத்துக்காதீங்க.....சமையல் குறிப்பு
சொல்றதுன்னாலே, இப்படித் தான் ஆரம்பிக்கணும்னு பழகிடுச்சு....!! )

பெரிசா ஒண்ணுமில்லீங்க......அவல் இருந்தா போதும்ங்க !

அவல் 2 டம்ளர் ; பச்சை மிளகாய் -- 6; உப்பு -- 2 ஸ்பூன்; பெருங்காயத்தூள் -- 1 ஸ்பூன்.

அவலை நல்லா சுத்தம் பண்ணிட்டு, அது மூழ்கிற அளவுக்கு வெந்நீர் விட்டுடுங்க; பத்து நிமிஷம்
ஊறின பிறகு, அதை வடிகட்டி எடுத்துக்குங்க. அதோட பச்சை மிளகாய், உப்பு, பெருங்காபத்
தூள் எல்லாத்தையும் போட்டு, மிக்சியில நல்லா மையா அரைச்சிருங்க....இதை ஓமப்பொடி, இல்லே
தேன்குழல் அச்சுல போட்டு, ஒரு துணியில / வடாம் ஷீட்ல பிழிஞ்சு வெயில்ல காய வைச்சு
எடுத்தீங்கன்னா....அவ்வுளவு தான், அவல் வடாம் ரெடி !

தொடர்ந்து ஒரு ரெண்டு, இல்ல மூணு நாள் வெயில்ல காய வைச்சீங்கன்னா, போதும்......நல்லா
ரெடி ஆயிரும். ! அப்புறம் என்ன ? எண்ணெயில பொரிச்சு .....சாப்பிடுங்க.......எஞ்சாய்
பண்ணுங்க....! மிச்சம் இருந்தா, மழைக்காலத்துக்கு கொஞ்சம் வைச்சுக்குங்க !

( செஞ்சு வைச்ச வடாமை உடனே சாப்பிட்டு காலி பண்ணிடாம, மழைக்காலம் வர்ற வரை
பாதுகாத்து வைக்கிறது இருக்கே... அது ஒரு தனிக் கலை தாங்க...! )

நான் வெள்ளை அவல்...சன்ன ரகம் அதுல தான் பண்ணினேன்.. அப்புறம் உப்பு, மிளகாய் எண்ணிக்கை -
இதெல்லாம் உங்க வீட்டு டேஸ்ட்டைப் பொறுத்துப் போட்டுக்குங்க ! கொஞ்சம் சீரகம் கூட வேணும்னா
சேர்த்துக்கலாம் !

போன வருஷம் புத்தகங்களைக் குடையும் போது, எதேச்சையா எப்பவோ வாங்கி வைச்சிருந்த
வேதவல்லி அம்மாவோட சமையல் குறிப்பு புத்தகத்துல தான் இந்த ரெஸிப்பி கிடைச்சது. சுலபமா
இருக்கேன்னு செஞ்சு பார்த்தேன்; நிஜமாவே நல்லா தான் இருக்கு; எங்க வீட்டுலயும்
எல்லாருக்கும் பிடிச்சிருந்தது....!

என்ன தான் கடையில காசு கொடுத்து விதம் விதமா வாங்கினாலும், நம்ம கையால செஞ்சு
சாப்பிடும் போது, அதுக்கு ஒரு தனி ' டேஸ்ட்' தான்; இல்லியா,,,,?!

நீங்களும் இதை செஞ்சு பாருங்க... ஃப்ரெண்ட்ஸ் ..உங்களுக்கும் கட்டாயம் பிடிக்கும் !

மீண்டும் அடுத்த பதிவில் சந்திப்போம் ....நன்றி !
