---
layout: post
title:  "என்னை நான் தேடித் தேடி …7"
date:   2025-06-22 16:57:54 +0530
author: Hemamalini Sundaram
categories: articles
---

#  என்னை நான் தேடித் தேடி ....7 ! 

**என்னை நான் தேடித் தேடி ....7 !**

**" நீ அப்படி எங்கேயும் தொலைஞ்சு போகவும் இல்ல.....! அப்படி எல்லாம் எங்கேயும் போகவும்
நான் விடவும் மாட்டேன் ! என்ற இந்து அகிலா கண் கலங்குவதைப் பொறுக்க முடியாமல் அவளைத்
தோளோடு அணைத்துக் கொண்டாள்.**

" ஏய் லூஸு அகி ! நினைச்சேன்.......நீ இப்படித் தான் எதையாவது போட்டு குழப்பிட்டு
இருப்பேன்னு.....இதெல்லாம் ஒரு விஷயம்னு இப்படி ' அப்ஸெட்' ஆகி இருக்கியே ?

உன்னை என்ன பண்றது ? என்ன பனிஷ்மெண்ட் கொடுக்கிறது ? **ம்ம்ம்.....நம்ம சீனியர் ப்ரியா
சொன்ன மாதிரி தலையில் ஒரு டம்ளர் தண்ணிய வைச்சு பத்து ரவுண்டு நடக்கறியா** ...?

இந்து கல்லூரி நாட்களை நினைவுபடுத்தவும், அகிலாவுக்கு அழுகையிலும் சிரிப்பு வந்தது.

" அப்பாடா......சிரிச்சுட்டியா ....சரி, இப்ப மேட்டருக்கு வரேன்...'

என்றாள் இந்து..

" அகி, உன் பசங்க இப்ப தான் வீட்டை விட்டு வெளிய இருக்காங்க. என் பசங்க வெளியில கிளம்பி
நாலு வருஷமாச்சு, தெரியுமில்ல.... ?"

" ஆமாம் இந்து....நம்ம ஃப்ரெண்ட்ஸ்லே உனக்கு தான் முதல்ல கல்யாணம் ஆச்சு....நீ தான்
எல்லாத்துலயும் சீனியர்....நான் கூட அப்பப்ப நினைச்சுப்பேன் ...நீ எப்படி தனியா பசங்களை
விட்டுட்டு பிரிஞ்சு இருக்கேன்னு...."

" அகி, இது உனக்கு எனக்கு மட்டும்னு இல்லை...... உலகத்துல இருக்கிற எல்லா
அம்மாக்களுக்கும் ஆரம்பத்துல இப்படித் தான் கஷ்டமா இருக்கும்....நம்மையே சுத்திச் சுத்தி
வந்த குழந்தைங்க வளர்ந்து படிப்பு, வேலைன்னு வெளியே போய்த் தான் ஆகணும்...\... கரெக்டா
? "

" ஆமாம் ; கரெக்ட் தான் இந்து......இது புரியுது......ஆனாலும் மனசுக்கு ரொம்ப கஷ்டமா
இருக்கு.....'

" **இதுக்கு வெளிநாட்டுல ஒரு பேரும் கண்டு பிடிச்சு வைச்சிருக்காங்க, தெரியுமா அகி
? ' அதாவது ' எம்ப்டி நெஸ்ட் சின்ட்ரோம் " அப்படின்னு சொல்றாங்க.....குழந்தைங்க வளர்ந்து
வெளியில் போகும் போது பெற்றோர் , குறிப்பா அம்மாக்கள் இதனால கஷ்டப்படறாங்க.....பறவைகள்
பறந்த அப்புறம் கூடு காலியா இருக்கற மாதிரி ! "**

" **ம்......சரியா தான் சொல்றாங்க.......எனக்கும் இப்ப வீடே வெறிச்சுன்னு தான் இருக்கு
இந்து ...**."

" முதல்ல அப்படி தான் இருக்கும் அகி, ஆனா அதுக்கப்புறம் நீ இதை ஏத்துக்கிட்டு மனசை ரெடி
பண்ணிக்கணும். நான் அப்படி தான் ரெடியானேன். உனக்காவது ராம் இந்தியாவில இருக்கான்.
எனக்கு ? போசிச்சுப் பாரு.... ரெண்டு பேரும் ஃபாரின்ல தான் இருக்காங்க.

நினைச்ச நேரத்துல போய் பார்க்க முடியாது, விசா ஃபார்மாலிட்டிஸ் அது இதுன்னு ஏகப்பட்ட
பிராசஸஸ் இருக்கு....**.முதல்ல உன்னை மாதிரி தான் நானும் பசங்களை விட்டுட்டு தனியா
இருக்க முடியாம ரொம்ப கஷ்டப்பட்டேன்; அப்புறம் மெள்ள மெள்ள ' இதான் வாழ்க்கை ' அப்படின்னு
புரிஞ்சுக்கிட்டு , இதை ஏத்துக்கிட்டேன் அகி !**

**இந்த வயசில நமக்கு இருக்கிற ஹார்மோன் மாற்றங்களோட இது போல பிரச்சினைகளும் சேர்ந்தா,
வேற வினையே வேணாம்.....கட்டாயம் டிப்ரஷன்ல கொண்டு போய் விட்டுடும்....**

எங்கம்மா, உங்கம்மா எல்லாம் இந்த வயசுல எப்படி இருந்தாங்கன்னு நினைச்சுப் பாரு.....
அப்பல்லாம் அவங்க அம்பது வயசாகறத்துக்குள்ள பாட்டி ஆயிருவாங்க, அப்ப வேற மாதிரி
குடும்பப் பொறுப்பு அது, இதுன்னு அவங்களுக்கு இந்த மாதிரி எதைப் பத்தியும் யோசிக்கக்
கூட நேரம் இருக்காது....

**நாம ஒண்ணு, ரெண்டுன்னு பிள்ளை பெத்து, அவங்க லைஃப்ல ரெடியாகி கல்யாண வயசு
வர்றதுக்குள்ள நமக்கு அறுவது வயசு ஆயிருது..... இந்தப் பிரச்சினை இப்ப நம்ம
ஜெனரேஷனுக்கு தான் இருக்கு .....ஆனா இதுலேயே நமக்கு ஒரு அட்வாண்டேஜும் இருக்கு....!
'**

**' அட்வான்டேஜா ? இதுல என்ன அட்வான்டேஜ் இருக்க முடியும் ?"**

**அகிலா ஆர்வத்தோடு நிமிர்ந்து உட்கார்ந்தாள்..**

( அகிலாவின் தேடல் தொடரும்.......)
