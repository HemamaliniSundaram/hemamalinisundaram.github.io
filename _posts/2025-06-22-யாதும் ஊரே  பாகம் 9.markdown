---
layout: post
title:  "யாதும் ஊரே  பாகம் 9"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 9 ! 

[[பாகம்
8]{.underline}](https://tamil.momspresso.com/parenting/aa71bb9e323d44a5b589be0617593389/article/yaatum-uuree-paakm-8-knm0imfbdpqj?utm_source=AD_Whatsapp_Share&utm_medium=Share_Android)அத்தியாயம் -
9\
\*\*\*\*\*\*\*\*\*\*\*\*\*\*\*\*\
\
\"கருணை தெய்வமே கற்பகமே -\
காண வேண்டும் உந்தன் பொற்பதமே\"\
\
லண்டன்; எமிலி வீட்டு வாசலில் இறங்கிய ஸ்ரீராம் அங்கு தமிழ்ப் பாடல் கேட்டு அதிசயித்தான்.
சற்று கவனித்துக் கேட்டால், இன்னொரு ஆச்சர்யம் ! சிந்துபைரவியில் தேனாய்ப் பொழிந்த அந்தக்
குரல் ஜானகியுடையது!!\
\
எமிலி வீட்டில் பாடுமளவு ஜானகி பழகியிருந்தது ஸ்ரீராமுக்கு சந்தோஷமாக இருந்தது.
எமிலி அன்பாக அவனை வரவேற்றார்.\
\
ஜானகி அவனைப் பார்த்ததும், அவள் முகம் தாமரையாய் மலர்ந்தது. பாட்டை நிறுத்தி விட்டு
எழுந்து ஓடி வந்தாள்.\
\
\"ஏன்னா, நீங்க நாளைக்கு தான் வரீங்கன்னு மெயில் வந்தது?\"\
\
\"உனக்கு சர்ப்ப்ரைஸ் கொடுக்க தான் இன்னிக்கே வந்துட்டேன், ஜானு!\"\
\
எமிலி டீ தயாரிப்பதற்காக உள்ளே சென்றார்.\
\
\" சரி, நீங்க எப்படி இருக்கேள்? டிரெய்னிங் எல்லாம் நல்லபடியா முடிஞ்சுதா? ஒழுங்கா
சாப்பிட்டேளா?\"\
\
\"ஆச்சு, ஆரம்பிச்சுட்டியா ஜானகி? என்ன இது? பள்ளிக்கூட பிள்ளையை கேட்கற மாதிரி
இருக்கு? என்ன, கையில ஒரு பிரம்பு தான் இல்ல, என்னைப் பார்த்தா எஞ்சினீயர் மாதிரி
இருக்கா, எல்.கே.ஜி பையன் மாதிரி இருக்கா?\"\
\
**ஸ்ரீராம் செல்லமாய் அலுத்துக் கொண்டாலும், அவன் மனசுக்குள் உள்ளூர பெருமிதம் பொங்கி
வழிந்தது. இதே முன்பென்றால் விட்டேத்தியாய் பதில் சொல்வான்; ஆனால், இப்போது, அதுவும்
சுமியைப் பார்த்த பிறகு அவன் மனமும் மாறியிருந்தது. ஜானகி கேட்கும் அசட்டுக்\
கேள்விகளுக்குக் காரணமாய் உள்ள அவள் அன்பும், கரிசனமும், அவன் மீது உள்ள நேசமும்
ஸ்ரீராமுக்கு தெளிவாய் புரிந்தது. மனசுக்குள் கௌஷிக்கிற்கு \'தாங்க்ஸ்\' சொல்லிக்
கொண்டான்.\
\
**அதற்குள் எமிலி தேனீர் தயாரானதாய் அழைத்தார். ஜானகி மளமளவென்று டேபிள் \'செட்\'
செய்து அவர்கள் மூவருக்கும் பிஸ்கெட்டும், தேனீரும் எடுத்து வைத்தாள். அந்த நாட்டு
வழக்கப்படி அச்சு பிசகாமல் அவள் செய்த நேர்த்தியில் ஸ்ரீராம் அசந்து விட்டான்.\
\
\"வாவ்! சிம்ப்ளி கிரேட்! ரெண்டு வாரத்துல என்ன சேஞ்ச்!! கண்டிப்பா நீங்க தனியா இந்த
டிரெய்னிங் கொடுத்ததுக்கும் சேர்த்து ஃபீஸ் வாங்கிக்கணும்\"\
\
என்று எமிலியிடம் கூறினான்.\
\
ஜானகி அவன் புகழ்ச்சியில் முகம் சிவந்தாள். எமிலி புன்சிரிப்போடு,\
\
\" ஷி ஹேஸ் ஆல்ரெடி பெய்ட் த ஃபீஸ்\" என்றார்.\
\
ஸ்ரீராம் புரியாமல் விழிக்க, அவரே மேலும் விளக்கினார்:\
\
\"ஜானகி செய்த இண்டியன் டிஷ்ஷஸ் அண்ட் அவளோட ஸ்வீட் சாங்ஸ் தான் அவள் கொடுத்த ஃபீஸ்\" என்று
எமிலி கூறிய போது, அவனுக்குப் பெருமையாக இருந்தது. ஜானகியின் கம்பெனியை மிகவும்
என்ஜாய் செய்ததாகவும் அவர் கூறினார்.\
\
\"வீ வில் பீ ஹாப்பி டு ஹோஸ்ட் ஹர் அகெய்ன்\" என்று அவர் கூற,\
\
\" ஐயோ, வாட் அபௌட் மீ?\"\
\
என்று ஸ்ரீராம் சிரித்தான்.\
\
\" ஓக்கே, நெள யூ கேன் கோ. பட், எனக்கு இந்தியன் ஃபுட் வேணும் போது நான் உங்க
வீட்டுக்குத் தான் வருவேன், என்ன ஜானகி?\"\
\
என்று கேட்க,\
\
\"ஷ்யூர், யூ ஆர் ஆல்வேஸ் வெல்கம் \" என்று இருவரும் கைகுலுக்கிப் பிரிய , ஸ்ரீராம்
சந்தோஷமாய் உணர்ந்தான்.\
\
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\
\
ஸ்ரீராமின் வீடு.\
\
வீட்டை ஒழுங்குபடுத்தி, சமையல் செய்து சாப்பிட்டு இருவரும் அமர்ந்தனர்.\
\
\"ஜானு! அவங்க வீட்டுல என்ன சொக்குப்பொடி போட்டே, ஜானகீ, ஜானகீன்னு உருகறாங்க?\"\
\
ஜானகியிடம் ஒரு சிறு புன்னகை மட்டுமே பதில்.\
\
\"ஆமாம், வரும் போதே கேட்கணும்னு நினைச்சேன், இப்போ அவங்க கூட நல்லா இங்கிலீஷ்ல
பேசறே, நான் கவனிச்சேன், வெரிகுட்!\"\
\
இதற்கும் அதே புன்னகை தான் பதில்!\
\
\"ஹேய் ஜானகி, இப்ப கம்ப்யூட்டர் யூஸ் பண்ண கத்துக்கிட்டியாம்; இந்தியாவுல நம்ம ரிலேடிவ்ஸ்
கூட \"வெப் சாட்டிங்\" பண்ணினேனு கேள்விப்பட்டேன்; உன் தம்பி மெயில் அனுப்பி இருந்தான்.
எனக்கு சர்ப்ரைஸா இருந்தது! எப்படி திடீர்னு எல்லாம் மேஜிக் போல மாறிப்\
போச்சு? ஒரு சி.டி பிளேயர் ஆபரேட் பண்ண கத்துக்க மாட்டேன் அப்படின்னு அடம் பிடிச்சே?
ஞாபகமிருக்கா?\"\
\
இதற்கும் அதே புன்னகை தான் பதில்!\
\
ஸ்ரீராம் பொறுமை இழந்தான்.\
\
\"ஜானு! அந்த மேஜிக் என்னன்னு எனக்குச் சொல்லலே, நான் மறுபடி யு.எஸ்
கிளம்பிடுவேன்.\"\
\
\"**அச்சச்சோ, அதெல்லாம் வேண்டாம், அப்புறம் உங்க பையனுக்கு யார் பதில் சொல்றது?\"\
\
**ஒரு நிமிடம் முழித்த ஸ்ரீராம், விஷயம் புரிந்ததும் உற்சாகத்தில் துள்ளினான்.\
\
\"நான் உன்னை ஸர்ப்ரைஸ் பண்ணலாம்னு பார்த்தா, நீ என்னை ஸர்ப்ரைஸ் பண்ணிட்டே, ஜானு! இது தான்
இனிமே நமக்கு பெரிய பிரைஸ்!\" என்று ஜானகியை அன்புடன் அணைத்துக் கொண்டான்.\
\
கொஞ்ச நேரம் கழித்து, மறுபடி ஜானகியே ஆரம்பித்தாள்.\
\
**\"ஏன்னா, என்னோட மாற்றத்துக்கு காரணமா இருந்தது ஒரு \'மேஜிக் மேடம்\'. அது
யாருன்னு நீங்க பார்க்கணுமா?\"\
\
**\"கண்டிப்பா பார்க்கணும். எப்ப போகலாம்?\"\
\
\"நாளைக்கு சாயந்தரம்?\"\
\
\"ம், ஷ்யூர். வா, இப்ப தூங்கப் போலாம், நீ இனிமே உடம்பை பத்திரமாய் பார்த்துக்கணும்.\"\
\
அறையில் விடிவிளக்கு வெளிச்சத்துக்காய் தவமிருக்க ஆரம்பித்தது.\
\
(அடுத்த இதழில் முடியும்)
