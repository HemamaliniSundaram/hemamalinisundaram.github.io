---
layout: post
title:  "என்னை நான் தேடித் தேடி …10  நிறைவுப் பகுதி"
date:   2025-06-22 16:57:54 +0530
author: Hemamalini Sundaram
categories: articles
---

#  என்னை நான் தேடித் தேடி ....10 ! நிறைவுப் பகுதி ! 

**என்னை நான் தேடித் தேடி ....10 !**

' **அது மாதிரி தான் இந்த கட்டம் நம்ம வாழ்க்கையில இண்டர்வெல் மாதிரி " என்று இந்து
சொல்லவும் அகிலா நிதானமாக யோசிக்கத் துவங்கினாள்.**

' ஆமா அகி ! நம்ம அம்மா காலத்துல அவங்களுக்கு கிடைக்காத ஒரு அட்வாண்டேஜ்னு சொன்னேனே,
அது தான் இது !......இப்ப நமக்கு கிடைச்சிருக்கு......

**இன்னும் சில வருஷங்கள்ல மறுபடி நமக்கு வேற மாதிரி பொறுப்புகள் வரத் தான் போகுது,
பசங்களோட கல்யாணம், அவங்க குழந்தைங்களைப் பார்த்துக்கறது -- அப்படி நம்ம வாழ்க்கையில
மறுபடி நிக்கக் கூட நேரமில்லாம ஓடற மாதிரி அடுத்த கட்டம் நிச்சயமா வரத் தான்
போகுது.....**

**இப்ப வந்திருக்கிறது ஒரு சின்ன ' கேப்' , இண்டர்வெல்........அவ்வுளவு தான் ! இந்த
இண்டர்வெல்ல நாமளும் நமக்குப் பிடிச்ச மாதிரி வாழ்க்கையை ரசிச்சு வாழ, நிதானமா நமக்குப்
பிடிச்ச விஷயங்கள்ல ஈடுபட, நம்மால முடிஞ்சதை இந்த சமுதாயத்துக்கு செய்ய --
இதுக்கெல்லாம் இந்த காலகட்டம் நமக்கு நிறைய நேரமும், வாய்ப்பும் கொடுத்திருக்கு. அதை
சரியா பயன்படுத்தி சந்தோஷமா இருக்கிறது நம்ம கையில் தான் இருக்கு, என்ன புரிஞ்சுதா ?
'**

" இந்து......! நிஜமாவே நீ கிரேட் தான் இந்து.....! எப்படி இந்த மாதிரி யோசிக்கிறே
? இப்ப நீ சொல்ற மாதிரி அப்ரோச் பண்ணா, எனக்கும் இது ரொம்ப எஞ்சாய் பண்ற டைம்னு
தோணுது....இதைப் போய் இப்படி நான் உட்கார்ந்து வேஸ்ட் பண்ணிட்டிருந்திருக்கேன் ."

" அதுக்கு தான் என்னை மாதிரி ஒரு ஃப்ரெண்டு வேணுங்கிறது ! இப்ப புரியுதா ? என்ற
இந்து தொடர்ந்தாள்.

' நிஜமாவே இது எஞ்சாய் பண்ற டைம் தான் , அகி ! **திருச்சில நானும், என் ஃப்ரெண்ட்ஸ் சில
பேரும் சேர்ந்து மாசம் ஒரு தடவை அவுட்டிங் போயிடுவோம்; போன வருஷம் நாங்க லேடீஸ் மட்டும்
சேர்ந்து சிம்லா டூர் போய்ட்டு வந்தோம்...! "**

**அகிலா ஆவென்று வாயைப் பிளந்தாள்.**

" **என்ன அகி இப்படிப் பார்க்கிறே ? இப்ப நமக்கான உலகம் விரிவடைஞ்சுகிட்டு
வருது........சரியான பிளானிங் இருந்தா, எங்கே வேணா போய் தைரியமா சுத்திட்டு
வர்லாம்; எங்க ட்ரிப் எவ்வுளோ ஜாலியா இருந்தது, தெரியுமா ?**

போன வருஷம் தான், உனக்கு ராமோட கிளாஸஸ் இருக்குமேன்னு தான் உன்னை நான் கூப்பிடலை;
இனிமே அடுத்து எந்த டிரிப் போட்டாலும், நீயும் கட்டாயம் வரே, புரியுதா ?! "

அகிலா சந்தோஷமாய் தலையாட்டினாள்.

" உன் கூட வர்றதுன்னா டபுள் ஒக்கே இந்து ! இப்பவே நான் ரெடி ! "

' **அடுத்தது தினமும் உன்னை சந்தோஷமா வைச்சுக்கிற ஒரு விஷயத்தை பண்ணு அகி , நான் எங்க
வீட்டுல மாடித் தோட்டம் போட்டிருக்கேன்; தினம் அதுல ஒரு மணி நேரம் வேலை, அப்படியே ஒரு
குட்டி வாக்கிங் -- இது என்னை சந்தோஷமா வைச்சுக்க என்னோட டெக்னிக்.....அது மாதிரி
உனக்கு என்ன சந்தோஷமோ , அதைக் கண்டுபிடிச்சு அதை தினமும் பண்ணு ! தன்னால பழைய அகியா
மாறிடுவே , ஒக்கே ? '**

**' பரவாயில்லை இந்து .....போதி மரத்தடியில தான் ஞானம் வரும்னு
நினைச்சிட்டிருந்தேன்.....பாரு, இப்ப எங்க வீட்டு ஃபேன் அடியிலேயே உனக்கு ஞானம்
வந்துருச்சு......"**

**அகிலா பழைய அகிலாவாக மாறி கலாய்க்க, இந்து மனம் விட்டு வாய் விட்டு சிரித்தாள்.**

இரண்டு வாரங்களுக்குப் பிறகு,

' அகி ! எப்படி இருக்கே ? "

இந்து ஃபோனில் விசாரிக்க,, அகிலா , ' நான் சூப்பரா இருக்கேன் இந்து..... ........நீ
எப்படி இருக்கே ?'

**' நானும் சூப்பரா இருக்கேன் அகி, ஆமா.....இப்ப பொழுது எப்படிப் போகுது ? '**

' **எப்படி போகுதா ? எனக்கு இப்ப நேரமே பத்தல..... அவ்வுளவு பிஸி .....! தினம்
மார்னிங் யோகா கிளாஸ், அப்புறம் எனக்குப் பிடிச்ச மாதிரி சமையல் செய்துக்கறேன் ,
சாயங்காலம் வாக்கிங்......**

**அப்புறம் ரவி, ராமுக்காக வாங்கின என்ட்ரண்ஸ் எக்ஸாம் புக்ஸ், ஜெனரல் நாலெட்ஜ் புகஸ்,
அட்லஸ், சில்ரன்ஸ் புக்ஸ் எல்லாம் பரண்லேயே கிடந்தது; அதை எல்லாம் எடுத்து ஆர்கனைஸ் பண்ணி,
இப்போ வாரத்துக்கு ரெண்டு நாள் எங்க வீட்டுல ஃப்ரீயா பசங்களுக்கு சில்ரன்ஸ் லைப்ரரி
நடத்தறேன். எனக்குத் தெரிஞ்ச வரைக்கும் அவங்களுக்கு டவுட்ஸும் கிளியர் பண்றேன்; அதனால
நானும் திரும்ப படிக்க ஆரம்பிச்சுட்டேன் ; லைஃப் ரொம்ப இண்ட்ரஸ்டிங்கா போகுது...**! "

"" வாவ் அகி.....! கலக்குறேன்னு சொல்லு....! '

" உனக்குத் தான் தாங்கஸ் சொல்லணும் இந்து .....! "

" **தேங்கஸ் அது, இதுன்னே நான் அப்புறம் காண்டாயிடுவேன், தெரியுமில்ல ? '**

**நீ கோவிச்சுக்கிட்டாலும் அதான் நிஜம் இந்து ! தனியா இருந்து என்னடா பண்றதுன்னு
குழம்பிப் போய்க் கிடந்த எனக்கு நீ கொடுத்த தெளிவு தான் இந்து இதுக்கெல்லாம் காரணம் ! ஸோ
, ஐ'ம் எஞ்சாயிங் மை இண்டர்வெல் வெரி வெரி வெல்......! "**

**அகிலாவின் கலகலவென்ற சிரிப்பொலி இந்துவின் மனசை நிறைத்தது !!**

**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\***

**தொலைந்து போனேனோ என்று தவித்த அகிலா, மீண்டு வந்து, மீண்டும் தெளிவாய் உற்சாகமாய் தன்
வாழ்க்கையைத் தொடர்கிறாள்.......இந்த இண்டர்வெல் அவளை அவளுக்கே புரிய வைத்து, அவள்
திறமைகளை சமுதாயத்துக்கும் அடையாளம் காட்டும் சிறந்த காலம் தானே !**

**நீங்க என்ன நினைக்கிறீங்க தோழிகளே ? மறக்காமல் உங்க கருத்துக்களை ஷேர் பண்ணுங்க .....
!**

**இந்த இனிய வாய்ப்பை கொடுத்த மாம்ஸ்ப்ரெஸ்ஸோவுக்கும், படிக்கும் அனைவருக்கும் என் மனம்
நிறைந்த நன்றிகள் !!**
