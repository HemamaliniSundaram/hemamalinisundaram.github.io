---
layout: post
title:  "பிறந்தது முதல் தமிழ்நாட்டிலேயே"
date:   2025-06-22 17:14:53 +0530
author: Hemamalini Sundaram
categories: stories
---

**பிறந்தது முதல் தமிழ்நாட்டிலேயே வசித்த எனக்கு இடையில் சில வருடங்கள் பெங்களூரில்
இருக்க நேரிட்டது. அங்கு சென்ற பிறகு தான், நிஜமாகவே மகாகவி பாரதி பாடிய
'இன்பத்தேன் வந்து காதில் பாயும் அனுபவம் எனக்குக் கிடைத்தது. வீட்டுக்குள் என்ன தான்
தமிழில் பேசினாலும், வெளியே எல்லாரிடமும் ஆங்கிலத்தில் தான் பேச வேண்டும்; ( எனக்கு
கன்னடம் தெரியாது ! ) அங்கிருந்த ஒரே நூலகத்தில் தமிழ்ப் பத்திரிகைகளைப் பார்த்ததும்
அப்படியே 'குப்'பென்று மனசுக்குள் ஒரு சந்தோஷம் பூக்கும் ! பழைய இதழ்களைக் கூட
வாங்கிவந்து படிப்பேன். அதே போல் ஊருக்கு வருவதற்காக, கே..ஆர். புரம் இரயில்
நிலையத்தில் வந்து நிற்போம்....அங்கே எல்லாரும் தமிழில் பேசிக்கொண்டு இருப்பதைக் கேட்கும்
போது நமக்குள் ஒரு பரவசம் வரும் பாருங்கள்.....காதில் தேன் பாய்வதை பாரதியால்
மட்டுமல்ல, நம்மாலும் நிச்சயம் உணர முடியும் !!**
