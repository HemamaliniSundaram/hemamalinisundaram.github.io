---
layout: post
title:  "“ அம்மாடியோவ்  …இவ்வுளவு பெரிசா… “"
date:   2025-06-22 16:57:53 +0530
author: Hemamalini Sundaram
categories: articles
---

#  " அம்மாடியோவ் ! .....இவ்வுளவு பெரிசா.....? " 

**பழம்பெருமை மாறாமல், புதியவற்றைத் தள்ளாமல் வெற்றிநடை பயிலும் நம் செந்தமிழ் போல்,
சென்னை நகரமும் தன் பழமையின் சிறப்பு மாறாமல், புதிய மாற்றங்களையும் ஏற்றுக்
கொண்டுள்ளது. 383 - வது பிறந்தநாள் கொண்டாடும் சென்னைக்கு என் மனம் நிறைந்த இனிய
பிறந்தநாள் வாழ்த்துக்கள் ! சென்னை மக்களோடு சேர்ந்து, இந்த நாளைக் கொண்டாடும் வாய்ப்புக்
கொடுத்த மாம்ஸ்ப்ரெஸ்ஸொவுக்கு என் நன்றிகள் !**

**" சென்னையில் மனம் கவர்ந்த / பார்த்து வியந்த இடம் எது ?** "

நான் பிறந்து, வளர்ந்தது சென்னை தான் என்பதால் எனக்கு சென்னை மீது ஒரு தனி நேசம் உண்டு ;
அங்கே மனம் கவர்ந்த இடம் என்றால், கட்டாயமாக மெரீனா கடற்கரை தான் ! நான் ஏற்கனவே மெரீனா
பற்றி பல பதிவுகள் எழுதி இருக்கிறேன். இயற்கையின் வரப்பிரசாதமாக சென்னைக்கு கிடைத்த
இந்த அழகிய கடற்கரை பற்றிய என் பதிவுகள் இதோ
[[https://tamil.momspresso.com/parenting/aa71bb9e323d44a5b589be0617593389/article/naannn-ennnnnnait-tolaikkumittm-kttrrkrai-paakm-1-i1oaf34nnybq?utm_source=AD_Whatsapp_Share&utm_medium=Share_Android]{.underline}](https://tamil.momspresso.com/parenting/aa71bb9e323d44a5b589be0617593389/article/naannn-ennnnnnait-tolaikkumittm-kttrrkrai-paakm-1-i1oaf34nnybq?utm_source=AD_Whatsapp_Share&utm_medium=Share_Android)

இந்தப் பதிவில் சென்னையில் நான் பார்த்து வியந்த இன்னொரு இடம் பற்றித் தான் சொல்லப்
போகிறேன். சென்னை எழும்பூரில் அமைந்துள்ள கன்னிமரா நூலகம் தான் அது !

நான் பிளஸ் -- டூ தேர்வு முடிந்து, விடுமுறையில் வீட்டில் இருந்த போது, ஒரு நாள் என்
அப்பா தான் என்னை கன்னிமரா நூலகம் அழைத்துச் சென்றார்; அது வரை எங்கள் பள்ளியின் நூலகம்,
எங்கள் பகுதியில் இருந்த கிளை நூலகம் என சின்னச் சின்ன நூலகங்களை மட்டுமே தான்
பார்த்திருந்தேன். **பிரம்மாண்டமான அந்த கன்னிமரா நூலகத்தைப் பார்த்து அதன் வாசலில்
வியந்து நின்றது இன்னும் மனதில் நினைவிருக்கிறது ! பயபக்தியோடு அங்கு காலடி எடுத்து
வைத்தேன் என்று தான் சொல்ல வேண்டும் !!\
\
\
**

மிகவும் அழகான கலைநயம் மிக்க கட்டிடம், இரண்டு தளங்களில் இலட்சக்கணக்கான புத்தகங்கள்,
புத்தகம் தேட index முறை, பாடநூல்களுக்கான தனிப்பிரிவு, ரெஃபரென்ஸ் புத்தகங்களுக்கான
தனிப்பிரிவு, அங்கே வசதியாக உட்கார்ந்து எழுத, படிக்க இருக்கைகள், மேஜைகள், மாத, வார
பத்திரிகைகளுக்கான தளம் ...... அப்பப்பா\.... புத்தக ஆர்வலர்களின் கடல் என்று தான்
கன்னிமராவைச் சொல்ல வேண்டும் !! என் அப்பா எனக்கு அதில் உறுப்பினர் அட்டை வாங்கிக் கொடுத்த
போது, ஏதோ இமாலய சாதனை செய்தது போல ஒரு பெருமிதத்தை உணர்ந்தேன் !!

சில சின்னத் தகவல்கள் : 1896 --ல் தொடங்கபட்ட இது இந்தியாவின் களஞ்சிய நூலகங்களில்
ஒன்று. நம் நாட்டில் வெளியிடப்படும் அனைத்து புத்தகங்கள், நாளிதழ்கள் மற்றும் இதழ்கள்
ஆகியவற்றின் ஒரு பிரதி இங்கு இருக்கும்., புகழ்பெற்ற பழமையான புத்தகங்கள் இங்கு
பாதுகாப்பாக பராமரிக்கப்படுகின்றன.

நான் பார்த்து வியந்த இன்னொரு இடமும் அதே வளாகத்துக்குள் தான் இருக்கிறது. கிட்டத்தட்ட என்
பதினோரு வயதில் அங்கே உள்ள அருங்காட்சியகம் சென்றிருந்தோம். அங்கே உள்ள 60 அடி நீள
திமிங்கலத்தின் எலும்புக்கூட்டைப் பார்த்ததும் முதலில் பயம் தான் வந்தது ! அந்தக் கூடத்தின்
விட்டத்தில் அறையின் குறுக்கு, நெடுக்காக தொங்க விட்டிருப்பார்கள்\.....!\
\
\
\
\
**அம்மாடியோவ்...இவ்வுளவு பெரீசா.... நிஜமாகவே இவ்வுளவு பெரிய உயிரினம் இருக்க
முடியுமா ? 'என்ற கேள்வியும், வியப்பும் வந்தது !! ( நான் மட்டுமில்லை, அங்கே முதன்
முதலாக வரும் எல்லாரும் , வயது வித்தியாசம் இல்லாமல் அதை ஆவென்று வாயைப் பிளந்து தான்
பார்ப்பார்கள் ! சந்தேகமா இருந்தா, நேர்ல போய் பாருங்க ..) அவ்வுளவு பெரிய திமிங்கலம்
அது !! அது மங்களூர்ல 1874- ல் கரை ஒதுங்கியதாம் !! அதே போல டைனோசார் மாடலும் நம்மை
பிரமிக்க வைக்கும் !!**

1851-ல் துவங்கப்பட்ட இந்த அருங்காட்சியகமும் சென்னையின் பார்க்க வேண்டிய இடங்களுள் ஒன்று
!, பழங்காலத்தவர் பயன்படுத்திய ஆயுதங்கள், வாழ்க்கை முறை, கருவிகள், இசைக் கருவிகள் --
எல்லாமே பார்க்க மிக நன்றாக இருக்கும். சிற்பங்கள், ஓவியங்கள், கலை, தாவரவியல்,
நாணயவியல், விலங்கியல் -- என பல துறைகளைப் பற்றியும், நம் நாட்டின் கலைச் சிறப்புகள்
பற்றியும் விரிவாக தெரிந்து கொள்ளலாம். சிறுவர்களுக்கான தனி அருங்காட்சியகம், அறிவியல்
பூங்கா ஆகியவையும் அங்கு உள்ளன. அறிவியல் விளக்கங்களோடு அமைக்கப்பட்டிருக்கும்
விளையாட்டு சாதனங்கள் குழந்தைகளை நிச்சயம் கவரும் !

இதுவரை இவற்றைப் பார்க்காத தோழிகள், கட்டாயம் ஒரு விடுமுறை நாளில், போயிட்டு வாங்க !

....நன்றி !

**Disclaimer:** The opinions expressed in this post are the personal
views of the author. They do not necessarily reflect the views of
Momspresso.com. Any omissions or errors are the author\'s and Momspresso
does not assume any liability or responsibility for them.
