---
layout: post
title:  "யமுனா  அத்தியாயம் 7"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 7 ! 

[[பாகம்
6]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-6-46psxntk52mp?utm_source=AD_Whatsapp_Share&utm_medium=Share_Android)அரைமணி
கழித்து, அபர்ணா விலாசத்தோடு வந்தாள்.\
\
\
\"அட்ரஸ் கிடைச்சுதா அபர்ணா?\"\
\
\
\"**கிடைச்சுதும்மா; அவ ப்ஃரெண்ட் சுமதி கிட்டே இந்த நிஷாவோட அட்ரஸ் இருந்தது.
நிஷாவோட அம்மா பூர்ணிமாவும், யமுனா மேடமும் தான் திக் ஃப்ரெண்ட்ஸ்.\"\
\
\
**பூர்ணிமா வீட்டுக்கு தொடர்பு கொண்டு மறுநாள் காலை ஒரு பேட்டி விஷயமாக வருவதாகக்
கூறி அபர்ணா அனுமதி பெற்றுக் கொண்டாள்.\
\
\
அன்றிரவு முழுக்க அபர்ணாவுக்கு இதே சிந்தனைதான். எப்படி பூர்ணிமாவிடம் பேசுவது என்று
பலமுறை தனக்குள்ளேயே பேசி இறுதியாக முடிவு செய்து கொண்டாள். அதன் பிறகே அவளால்
நிம்மதியாக தூங்க முடிந்தது.\
\
\
மறுநாள் காலை சொன்னபடி சரியாக பத்து மணிக்கு பெசண்ட் நகரில் பூர்ணிமா வீட்டில் இருந்தாள்
அபர்ணா.\
\
\
வாயில்மணி இன்னிசை ஒலித்தது.\
\
\
வந்தது பூர்ணிமாவாகத் தான் இருக்க வேண்டும் என்பதை வயதையும், தோற்றத்தையும் வைத்து எடை
போட்ட அபர்ணா தன்னை அறிமுகம் செய்து கொண்டாள்.\
\
\
\"நான் அபர்ணா, நேத்து ஃபோன் பண்ணியிருந்தேன்..\"\
\
\
\"வாம்மா, நான் தான் பூர்ணிமா, உனக்காகத் தான் காத்துக்கிட்டிருக்கேன்\" என்றபடி உள்ளே
அழைத்துச் சென்றாள்.\
\
\
\"சொல்லும்மா, என்ன விஷயமா வந்திருக்கே?\"\
\
\
\"உங்க ஃப்ரெண்ட் யமுனா மேடம் பற்றித் தான் பேச வந்திருக்கேன்.\"\
\
\
\"அதுக்கு என்னை பார்க்க வந்திருக்கே?\"\
\
\
\"ஆமாம் ஆண்ட்டீ! யமுனா மேடம் கிட்ட தான் நேத்து பேட்டி எடுக்க போயிருந்தேன்; ஆனா அவங்க
பேட்டி கொடுக்கிற அளவு தான் எதுவும் செய்யலைனு சொல்லி பேட்டி கொடுக்க
மறுத்துட்டாங்க்.\"\
\
\
\"அவ எப்பவும் இப்படித்தான்; சரி, இப்ப என்ன செய்யறதா இருக்கீங்க?\"\
\
\
\"**அவங்க பேட்டி இல்லைன்னாலும் அவங்களோட வாழ்க்கை வரலாறு மாதிரி ஒரு கட்டுரை
எழுதலாம்னு இருக்கேன். அதுக்கு மேடம் பத்தின டீடெயில்ஸ் எல்லாம் கொடுத்து நீங்க தான்
உதவணும். சின்ன வயசிலேர்ந்து நீங்க ரெண்டு பேரும் ஃப்ரெண்ட்ஸ்னு சொன்னாங்க.\"\
\
\
**\"அது சரிதாம்மா; எங்களுக்குள்ளே தெரியாத விஷயமோ, பேசிக்காத சமாச்சாரமோ எதுவும்
இல்லை. ஆனா, யமுனா கிட்ட கேக்காம எப்படி நான் இதுக்கு சம்மதிக்க முடியும்?\"\
\
\
\"**ஆண்ட்டீ, இது வந்து ஒரு விருதுக்காக நான் தயார் பண்ணற ஒரு கட்டுரை. ஒரு வேளை இந்த
விருது யமுனா மேடத்துக்கே கூட கிடைக்கலாம். அப்ப அவங்களோட கடுமையான உழைப்பும்,
சாதனைகளும் ஒரு நியாயமான அங்கீகாரம் பெறும். உங்க ஃப்ரெண்ட்டோட தகுதிக்குக் கிடைக்கிற
ஒரு பரிசா நினைச்சு, நீங்க இதுக்கு உதவணும்னு தான் என்னோட வேண்டுகோள்.\
\
\
அவங்க பேட்டி கொடுக்கலைன்னாக் கூட அவங்களைப் பத்தின கட்டுரைக்கு பர்மிஷன் கொடுத்தாப்
போதும். எப்படியாவது, நீங்க தான் இதைச் செய்யணும்.\"\
\
\
**அபர்ணா விளக்கமாகச் சொல்லி முடித்தாள்.\
\
\
\"சரிம்மா, நீ இவ்வுளவு தூரம் ஆசைப்பட்டுக் கேக்கிறே. **எனக்கும் யமுனாவோட பேரும்,
புகழும் பரவணும்னு தான் ஆசை. அதனால அவ கிட்ட பேசிப் பார்க்கிறேன்.\"\
\
\
**அபர்ணா மகிழ்ச்சியோடு நன்றி கூறிவிட்டுக் கிளம்பினாள்.\
\
\
\*\*\*\*\*\*\*\*\*\*\*\*\*\*\*\*\*\*\*\
ஞாயிற்றுக்கிழமை.\
\
\
காலை பதினோரு மணி இருக்கும். கல்லூரி விடுதியில் சிலர் தொலைக்காட்சி, சிலர்
பத்திரிகைகள் என்று பொழுது போக்கிக் கொண்டிருந்தனர்.\
\
\
பூர்ணிமா வருவதைப் பார்த்த ப்ரீதா,\
\
\
\"வாங்க ஆண்ட்டீ, நிஷா வந்திருக்காளா?\" என்று கேட்டாள்.\
\
\
\"**அவ தான் தினம் வராளே! அதான் இன்னிக்கு அவளை வீட்ல இருக்கச் சொல்லிட்டு நான்
வந்திருக்கேன். நல்லாயிருக்கியா? ஊர்ல அப்பா, அம்மா எல்லாம் நல்லா இருக்காங்களா?**\"\
\
\
\"எல்லாம் நல்லா இருக்காங்க ஆண்ட்டீ\"\
\
\
\"உங்க வார்டன் ரூம்ல இருக்காங்களா, ப்ரீதா?\"\
\
\
\"இருக்காங்க ஆண்ட்டீ, நீங்க போய்ப் பாருங்க\"\
\
\
பூர்ணிமா வார்டனின் அறைக்கு சென்றாள்.\
\
\
\"மேடம், உள்ளே வரலாமா?\" என்ற அவள் குரல் கேட்டு யமுனா திரும்பிப் பார்த்தாள்.\
\
\
\"வா, பூர்ணி\" என்று வரவேற்றாள்.\
\
\
\"ஞாயிற்றுக்கிழமை தானே, இன்னிக்கு என்ன வேலை செய்துகிட்டிருக்கீங்க பிரின்சி மேடம்?\"\
\
\
**\"உனக்கு என்ன பிரின்சி மேடம்? ஒழுங்கா எப்பவும் போல கூப்பிடு. வீட்டுல எல்லாம்
சௌக்கியமா?\"\
\
\
**\"ம்ம், நல்லாயிருக்காங்க. உன்னோட கொஞ்சம் பேசிட்டுப் போகலாம்னு வந்தேன் யமுனா. ஏதாவது
முக்கியமான வேலையில இருந்தியா?\"\
\
\
\"வேலை முக்கியம் தான். ஆனா அவசரம் இல்லை. இன்னும் மூணு வாரம் பொறுத்து கல்லூரி ஆண்டு
விழா நடத்தப்போறோம். அதுக்கு ஆண்டறிக்கை தயார் பண்ணிட்டு இருந்தேன். ம், சொல்லு, அப்புறம்
என்ன விஷயம்?\"\
\
\
\"ஒரு முக்கியமான விஷயம் பத்தித் தான் பேச வந்திருக்கேன், யமுனா. அபர்ணா என்னைப் பார்க்க
நேத்து எங்க வீட்டுக்கு வந்திருந்தா.\"\
\
\
\"எந்த அபர்ணா?\"\
\
\
\"**சரியாப் போச்சு! ஜர்னலிஸ்ட் அபர்ணா!! உன் கிட்டே பேட்டி எடுக்க வந்த அதே அபர்ணா
தான்!\"\
\
\
\"உன் கிட்டே பேட்டி எடுக்க வந்தாளா?\"\
\
\
\"இந்த கிண்டல் எல்லாம் வேணாம் யமுனா. அவ உன்னைப் பத்தி ஒரு கட்டுரை எழுத ஆசைப்படறா.
அதுக்கு நீ பர்மிஷன் தரணும்.\"\
\
\
**\"**அதுக்கு நீ தூது வந்திருக்கியா, பூர்ணி? என்னைப் பத்தி உன்னை விட யாருக்குத்
தெரியும்?\"\
\
\
யமுனா சற்றே நெகிழ்ந்த குரலில் சொல்ல, பூர்ணிக்கும் லேசாகக் கண் கலங்கியது. யமுனா
அருகில் அமர்ந்து அவள் கைகளைக் கோத்துக் கொண்டாள்.\
\
\
**(தொடரும்\...\...)
