---
layout: post
title:  "யாதும் ஊரே  பாகம் 5"
date:   2025-06-22 16:57:55 +0530
author: Hemamalini Sundaram
categories: articles
---

#  யாதும் ஊரே - பாகம் 5 ! 

[[பாகம்
4]{.underline}](https://www.momspresso.com/parenting/user/aa71bb9e323d44a5b589be0617593389)அத்தியாயம் -
5\
\*\*\*\*\*\*\*\*\*\*\*\*\*\*\*\
\
\"தனம் தரும் கல்வி தரும் ஒருநாளும்\
தளர்வறியா மனம் தரும்\...\.....\"\
\
மாலை வீடு திரும்பிய ஸ்ரீராமை, சீர்காழியின் குரலில் \'அபிராமி அந்தாதி\' உருக
வைத்தது.\
\
\"என்ன தான் இருந்தாலும், அவர் குரலும், அதன் கம்பீரமும்\....ஹ்ம்! யாரும் கிட்டே நெருங்க
முடியாத பெரும் சாம்ராட் தான் !\" என்று சீர்காழி திரு. கோவிந்தராஜன் அவர்களைப் பற்றி
நினைத்து சிலாகித்தான்.\
\
கர்நாடக சங்கீதம் தெரியாத பாமர மக்களும் ரசிக்கும்படி ஜனரஞ்சக இசை - தமிழிசையில்
பக்திப் பாடல்கள், தமிழில் அமைந்த பக்தி நூல்கள், தோத்திரங்கள் - இதையெல்லாம் முதலில்
பாடிக் கொடுத்து வழிகாட்டியவர் அவர் தானே!\
\
\"என்னன்னா! மெய்ம்மறந்து நின்னுட்டேள் போலிருக்கு !\"\
\
காஃபியோடு வந்து ஜானகி கேட்கவும், ஆமென்று தலையசைத்தான் ஸ்ரீராம்.\
\
\"ஆமாம் ஜானு! எப்பவுமே எனக்கு சீர்காழி வாய்ஸ்ல ஒரு கிரேஸ்; அவரோட கிரேட் ஃபேன்
நான்; என்ன கம்பீரம்! என்ன குழைவு! அருமையா இருக்கு இல்ல !\"\
\
\"ஆமாம்னா\"\
\
ஜானகியும் முறுவலித்தாள்.\
\
\" சரி ! மடமடன்னு சமத்தா கிளம்புவியாம்; லண்டனல இன்னிக்கு ஸ்பெஷல் லைட்டிங் எல்லாம்
இருக்காம்; வெளியில போய் ஒரு ரவுண்ட்; அப்புறம் மூன்லைட் டின்னர்;
கிளம்பு\....ம்ம்ம்..!\"\
\
ஜானகி முகத்தில் லேசான தயக்கம் எட்டிப் பார்த்தது.\
\
\"நாம் இன்னொரு நாள் போகலாமே! நீங்களும் டயர்டா வந்திருக்கேள்!\"\
\
\"டயர்டா? நானா? அதெல்லாமில்ல! ஜஸ்ட் ஃபைவ் மினிட்ஸ்ல நான் ரெடியாய்டுவேன். நீ போய்
முதல்ல கிளம்புற வழியைப் பாரு!\"\
\
\"இல்லன்னா! நாம அப்புறம் இன்னொரு நாள் போலாமே!\"\
\
ஜானகி மறுபடியும் தயங்கினாள்.\
\
\" என்ன, மறுபடி ஸ்டிரைக் பண்றே?\' யோசித்தவன், அவர்களுடைய முந்தைய \'அவுட்டிங்\'
நினைவுக்கு வந்ததும் \'ஹோஹோ\'வென சிரித்தான்.\
\
ஸ்ரீராமின் அலுவலக நண்பன் ஏற்பாடு செய்த \'அவுட்டிங்\' அது. அந்த நண்பன் அவர்களுடைய
திருமணப் பரிசாக \'டின்னர் கூப்பன்\' வாங்கி அளித்திருந்தான். எங்கே தெரியுமா? நகரின்
பிரபல ஃபைவ் ஸ்டார் சைனீஸ் ரெஸ்ட்டாரென்ட்டில்! அங்கே ஜானகியை அழைத்துச் சென்று ஸ்ரீராம் பட்ட
பாடு! அதுவே ஒரு தனி அத்தியாயம்!!\
\
மிகுந்த விலை மதிப்புள்ள அந்த்க் கூப்பனை பயன்படுத்தி வெறும் தேநீர் மட்டும் குடித்து
விட்டு இருவரும் வெளியேற, அந்த ரெஸ்ட்டாரென்ட் உரிமையாளர் அவர்களை விநோதமாய்ப்
பார்த்தார்.\
\
\"ஜானு! பயப்படாதே! இன்னிக்கு சைனீஸ் ரெஸ்ட்டாரென்ட் இல்லே; நம்ம ஊரு ஹோட்டலாப் பார்த்து
கூட்டிண்டு போறேன், புறப்படு!!\"\
\
என்று ஸ்ரீராம் சிரித்தபடி கூறினான்.\
\
\"வந்து\....இன்னிக்கு ஆடிப்பூரம்; நான் விரதம் இருக்கேன்; கொஞ்சம் டயர்டா இருக்கு;
இன்னோரு நாள் போலாமே, ப்ளீஸ்!\"\
\
ஜானகி சொல்லவும் ஸ்ரீராம் முகம் சட்டென மாறியது.\
\
\"ச்சே! எவ்வுளவு ஆசையா பிளான் போட்டுண்டு வந்தேன்\....எல்லாத்தையும் ஸ்பாயில்
பண்ணிட்டியே ஜானு! ஒவ்வொருத்தனும் கேர்ள் பிரெண்டு கூட பார்,டிஸ்கோ, வீக் எண்ட்
வெகேஷன்க்கு ஃப்ரான்ஸ்னு ஊர் சுத்தி என்ஜாய் பண்றாங்க! இங்கே என்னடான்னா, கட்டின பெண்டாட்டி
கூட வெளியிலே போக முடியலே!\"\
\
கோபத்துடன் டையை கழட்டி சோஃபாவில் வீசி விட்டு ஸ்ரீராம் உள்ளே சென்று விட்டான்.\
\
ஜானகிக்கு என்ன செய்வதென்றே புரியவில்லை; ஸ்ரீராம் கோபித்துக் கொள்வது இது தான் முதல்
தடவை; ஒவ்வொரு முறையும் அவள் மனசு புரிந்து, அவளை வற்புறுத்தாமல் விட்டு விடுவான்.
ஆனால்\...எத்தனை நாள் தான் அவனும் பொறுமையாக இருப்பான்? ஜானகிக்கு மனசு மிகவும்
கஷ்டப்பட்டது.\
\
அவளுக்கு வீட்டுக்குள் இருக்கும் வரை எந்தப் பிரச்னையும் இல்லை; ஆனால் வெளியில் சென்றால்
தான் அந்நியம் என்ற எண்ணம் ஆட்டிப் படைக்கிறது; இந்த ஊரின் கலாச்சாரமும், வாழ்க்கை
முறையும், ஆங்கில உச்சரிப்பும் அவளை மிகவும் பயமுறுத்தியது.\
\
ஒவ்வொரு முறை வெளியில் சென்று திரும்பும் போதும் தன் கலாச்சார வேர்கள் குறித்த
குழப்பமும், கவலைகளும் ஜானகியைச் சூழ்ந்தன. \"ஏன் தான் இங்கு வந்தோமோ?\" என்ற எண்ணம்
அவளை வாட்டியது; தாய்நாட்டின் பிரிவு அவளை வதைத்தது.\
\
நாடு, மொழி, உடை, உணவு, கலாச்சாரம் - என அனைத்திலும் வித்தியாசப்பட்டு இருக்கும்
நாம், இங்கு வந்ததே தவறோ என்ற எண்ணம் ஜானகி மனசுக்குள் விழுந்து விட்டது. அதை விளக்கி
ஸ்ரீராமிடம் கேட்கவும் அவள் துணியவில்லை; தனக்குள்ளே அந்த்க் கேள்வியை அலசி விடை காணவும்
அவளுக்கு தெரியவில்லை; வழி தெரியாமல் குழப்பினாள்.\
\
முதல் நாள் மாலை நடந்த சம்பவம் அவள் நினைவுக்கு வந்தது.\
\
ஸ்ரீராம் வீட்டுக்கு வரும் போது கையில் ஒரு பார்சலுடன் வந்தான்.\
\
\"ஜானு! என்ன வாங்கியிருக்கேன் பாரு!\"\
\
அவன் உற்சாகமாய் பிரித்துக் காட்டியது வெளிர் நீல நிற ஜீன்ஸ் பாண்ட்; அத்ற்கேற்ற டி-ஷர்ட்!\
\
\"உங்களுக்கு இந்த கலர் ரொம்ப நல்லா இருக்கும்\"\
\
ஜானகி பிரியமாய் சொல்ல, ஸ்ரீராம் தோள்களைக் குலுக்கி சிரித்தான்.\
\
\"ஐயோ , அசடு! அசடு! இது எனக்கில்லே! இது லேடீஸ் ஜீன்ஸ்! உனக்கு வாங்கினது!\"\
\
\"என்னது? எனக்கா? இதெல்லாம் நான் போட மாட்டேன்! ஆளை விடுங்க்கோ!\"\
\
ஜானகி பிடிவாதமாய் மறுத்தாள்.\
\
\"ஏன் ஜானு நீ காலேஜ் வரை படிச்சவ தானே? தமிழ்நாட்டுலேயே இப்ப இதெல்லாம் பழகிடுத்து;
நீ என்னடான்னா, லண்டன்ல இப்படி சொல்றே? நீ இங்க ஸாரில வந்தா, தனியா ஒரு மாதிரி
இருக்கும்; இதே ஜீன்ஸ், ஸ்க்ர்ட் - இப்படி போட்டுண்டா, பெரிய வித்தியாசம் தெரியாது;
\'ரோம் நகரில் நீயும் ரோமானியனாய் இரு\' அப்படின்னு பழமொழி இருக்கு; தெரியும்
இல்ல? நெக்ஸ்ட்டைம் நீ இதைப் போட்டுண்டு தான் என் கூட வெளியில வரணும். ஒக்கே?\"\
\
பாதி கண்டிப்பும், பாதி வேடிக்கையுமாய் அவளிடம் அந்தப் பார்சலை திணித்த காட்சி நினைவு
வந்து ஜானகிக்கு வயிற்றில் புளியைக் கரைத்தது.\
\
தொடரும்\...\...
