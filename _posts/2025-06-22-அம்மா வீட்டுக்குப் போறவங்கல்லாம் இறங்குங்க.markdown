---
layout: post
title:  "அம்மா வீட்டுக்குப் போறவங்கல்லாம் இறங்குங்க"
date:   2025-06-22 16:57:53 +0530
author: Hemamalini Sundaram
categories: articles
---

#  அம்மா வீட்டுக்குப் போறவங்கல்லாம் இறங்குங்க !! 

"அம்மா வீட்டுக்குப் போறவங்கல்லாம் இறங்குங்க ! " கண்டக்டர் குரலைக் கேட்டு பவித்ரா தன்
குழந்தைகளோடு இறங்கினாள்.

பவித்ராவின் இடுப்பில் 4 மாத கைக்குழந்தை பவன் ; அவள் கையைப் பிடித்துக் கொண்டு பாதி
நடையும், பாதி குதியுமாய் நடக்கும் ஐந்து வயது சாத்விகா -- பவித்ராவின் தோளில்
தொங்கிய பையில் குழந்தைக்கு தேவையான பொருட்கள் ......எல்லாருமாய் நடக்கத் துவங்கினர்.

" அம்மா வீடு உங்களை அன்புடன் வரவேற்கிறது ! " என போட்டிருந்த போர்ட் வழி காட்ட,
சரியாக இடத்தை அடைந்தனர்.

அந்தத் தெருவின் முனையில் அது அமைந்திருந்தது. பழங்கால பங்களா ஒன்றை வாங்கி, ரீமாடல்'
செய்திருப்பார்கள் போல, மிகப் பெரிய நடைபாதை ; பெரிய கட்டிடம் ; விசாலமான ஜன்னலகள்
என்று பார்க்கவே மிக அழகாக இருந்தது.

பெரிய இரும்புக் கம்பிகள் போட்ட கேட் -- இருபுறமும் சீருடையில் பெண் ' செக்யூரிட்டிகள்
" - பவித்ராவின் ஆதார் கார்டை சரிபார்த்து அவர்களை உள்ளே அனுப்பினர். நுழைந்ததும்,
சுற்றி முற்றிப் பார்த்த பவித்ராவுக்கு ஒரே ஆச்சரியம் !

இரண்டு பக்கங்களிலும் செடி, கொடிகள், மரங்கள் என மிகவும் அழகாக சூழல் ! கண்னையும்
மனதையும் நிறைத்தது . ஆங்காங்கே போடப்பட்டிருந்த 'பென்ச் 'களில் சில பெண்கள் அமர்ந்து
பேசிக் கொண்டிருந்தனர். பவித்ராவுக்கு மட்டுமில்லை, சுற்றிப் பார்த்த சாத்விகாவுக்கும் ஏக
குஷி ! அங்கே சறுக்கு மரம், ஊஞ்சல், சீசா, மெர்ரி- கோ- ரவுண்ட் என குழந்தைகள் விளையாட
எல்லாம் அமைந்திருந்தது. பல குழந்தைகள் அவற்றில் சந்தோஷமாக விளையாடிக் கொண்டிருந்தனர்.

அவர்களை சிரித்த முகத்தோடு சீருடையும், பேட்ஜும் அணிந்த ஒரு பெண் வரவேற்றார் ;

" வாங்க ! வாங்க குட்டிமா ! என் பேரு மெர்ஸி. பாப்பாவ என் கிட்ட விட்டுடுங்க ; இங்க
'கிட்ஸ் ஏரியா' ல நான் பார்த்துகறேன் ! "

சாத்விகா அம்மாவையும், மெர்ஸியையும் மாறி மாறிப் பார்த்தாள். பவித்ரா தலையசைத்தது தான்
தாமதம், மெர்ஸிக்காகக் கூட காத்திராமல், அந்த புல்வெளிக்குள் ஓடிவிட்டாள்.

இன்னும் சற்றுதூரம் போவதற்குள், இன்னொரு இளம்பெண் வந்தார்.

" வாங்க மேடம் ! நான் லாவண்யா ! வெல்கம் டு 'அம்மா வீடு' ! பாப்பாவை எங்கிட்டே கொடுங்க
; நான் 'பேபீஸ் செக்ஷன்' லே வைச்சு பார்த்துக்குவேன் ! "

**பவித்ராவுக்கு தன் கண்களையும் , காதுகளையும் நம்பவே முடியவில்லை ! கடந்த எட்டு
மாதங்களாக கொரொனாவால் குழந்தைப் பேறு முதல் கொண்டு தன்னந்தனியாக சமாளித்து ஓய்ந்து
போயிருந்த அவளுக்கு, இந்த மாற்றம் பெரிய ரிலீஃப் என்று தான் சொல்ல வேண்டும்** !

இருந்தாலும், உடனே குழந்தையை அவரிடம் கொடுக்க தாய் மனம் ஒப்புக் கொள்ளுமா ?

" நானே வரேன் ! ' என்று அவரோடு சென்று 'பேபீஸ் செக்ஷன்' பார்த்த பவிதரா மலைத்துப்
போணாள் .

அழகான, மிகவும் சுத்தமான அறைகளில் குழந்தைகளைப் பார்த்துக் கொண்டிருந்தார்கள். ஒவ்வொரு
குழந்தையின் பொருள்களை வைப்பதற்கும் தனி 'கப்போர்ட்' ......பல தாதிகள் என அந்த அறையைப்
பார்த்ததும், தன் கவலை எல்லாம் பறந்து போக, பவித்ரா குழந்தை பவனை அவரிடம் கொடுத்தாள்.

" நீங்க கவலைப்படாம போய் ரெஸ்ட் எடுங்க மேடம் ! குழந்தைக்கு வேணுங்கிறதை நாங்க
பார்த்துக்குவோம் ! இந்த ஃபார்ம் --ஐ ஃபில்-அப் பண்ணி குடுத்திடுங்க ! " என ஒரு தாளை
நீட்டினாள். அதில் குழந்தைக்கு வழக்கமாக கொடுக்கும் உணவு வகை, உணவு கொடுக்கும் நேரங்கள்,
ஏதேனும் அலர்ஜி இருந்தால் அது பற்றிய விவரம், பவித்ராவின் முகவரி மற்றும் செல்பேசி எண்
-- இவை பற்றிய தகவல்கள் கேட்கப்பட்டிருந்தன.

எல்லாவற்றையும் எழுதி விட்டு, குழந்தையின் பையையும் அவர்களிடம் கொடுத்து விட்டுப் போன
போது, பவிதராவுக்கு தன் கல்லூரிக் காலம் நினைவுக்கு வந்தது.

' **இப்படி லக்கேஜ் இல்லாம நடந்து எவ்ளோ காலமாச்சு ?!! ' நினைத்த உடனே தன்னையும்
அறியாமல் ஒரு புன்சிரிப்பு அவள் இதழ்களில் மலர்ந்தது**.

அப்படியே நேரா போனீங்கன்னா 'வெல்கம் ரூம்' வரும்மா......அங்க போய் ஃப்ரெஷ் பண்ணிக்குங்க .
அப்புறம் எங்க மேடத்தை பார்க்கலாம் . '

லாவண்யா சொன்னது நினைவு வர, 'வெல்கம் ரூம்' போய் ஃப்ரெஷ் செய்து கொண்டாள். அதன்
பக்கத்திலேயே சின்ன கேண்டீன் ! சூடாக காஃபி, டீ, சூப் என பலவிதமான பானங்கள் !

பவித்ராவுக்கு கீரை சூப் ரொம்ப பிடிக்கும் . ஆனால் வீட்டில் யார் செய்வது ? கீரை வாங்கி,
அதை சுத்தம் செய்து, சூப் செய்து குடிக்க நேரம் ஏது ? எனர்ஜி தான் ஏது ?

சின்னக் குழந்தைகள் இருக்கும் வீட்டில் அதிக நேரம், உழைப்பு தேவைப்படும் உணவுப் பதார்த்தங்கள்
கூட 'லக்சுரி' தான் !!

ரொம்ப சந்தோஷத்தோடு கீரை சூப் வாங்கிக் கொண்டாள்.

அடுத்தது 'அம்மா வீடு' தலைவியோடு சந்திப்பு !

ராஜம்மாள் -- அவர் தான் தலைவி ! அறுபது, அறுபத்தைந்து வயதிருக்கும்; புன்சிரிப்பும்,
கனிவுமாய் அவளை வரவேற்றார்.

"இங்க எல்லாம் பிடிச்சிருக்காம்மா ? '

"ரொம்ப நல்லா இருக்கும்மா ! "

' **எப்பவும் ஓய்வில்லாமல் 24\*7 உழைச்சுக் கிட்டே இருக்கிற நம்ம பெண்களுக்கு ரெஸ்ட்
எடுக்க ஒரு இடம் வேணும்னு தான் இதை உருவாக்கினேன். பல பெண்களுக்கு அம்மா வீடு அந்த
மாதிரி அமையுது. ஆனா, சிலருக்கு அங்கேயும் போய் தங்க முடியாத சூழல் ஏற்படுது.
ஜென்ட்ஸ் ஒரு 'பிரேக்' வேணும்னா, தோள்ல ஒரு பையை மாட்டிக்கிட்டு கிளம்பிடுவாங்க. ஆனா,
நம்மால அது முடியாது, இல்லையா ?**

**அதனால தான், எல்லா பாதுகாப்பு வசதிகளோடவும் இதை உருவாக்கி இருக்கேன்.** இங்கே
எல்லாமே லேடி ஸ்டாஃப்ஸ் எமர்ஜென்சின்னா சமாளிக்க நாலு கமாண்டோ ட்ரெய்னிங்க் எடுத்தவங்களை
கூட சேர்த்திருக்கேன். அதனால நீங்க எந்த பயமும் இல்லாம, குழந்தைகளை பத்தின கவலை இல்லாம,
நிம்மதியா போய் உங்க ரூம்ல ரெஸ்ட் எடுக்கலாம் !

இது உங்க ரூம் சாவி ! போய் நல்லா தூங்கிட்டு வாம்மா ! மதியம் 12 மணிலேர்ந்து லன்ச்
ரெடியா இருக்கும் ! "

"எவ்ளோ நாள் தங்கலாம், மேடம் ? "

" இப்போதைக்கு ஒருத்தருக்கு 2 நாள் தான் எங்களால 'டைம்' கொடுக்க முடியுது. ஏன்னா,
உங்களை மாதிரி நிறைய 'மாம்ஸ்' ஒரு சின்ன 'ப்ரேக்' கிடைக்காதான்னு ரொம்ப கஷ்டப்படறாங்க
!..இன்னும் நிறைய ஊரில நாங்க இதை ஆரம்பிச்சப்புறம், நீங்க நிறைய நாள் வந்து தங்க
முடியும் ."

"ரொம்ப ரொம்ப தாங்க்ஸ் மேடம் ! இந்த ரெண்டு நாளே எனக்கு 'லக்கி ஜாக்பாட்' கிடைச்ச மாதிரி
தான் !! தாங்க்யூ மேடம் , தாங்க்யூ வெரிமச் ! "

யாரோ தன்னை உலுக்குவது தெரிந்து, கண்களைத் திறந்த பவித்ரா எதிரில் பள்ளி விட்டு வந்த
சாத்விகா நின்றிருந்தாள்.

' என்ன மம்மி ! உட்கார்ந்துட்டே தூங்கறீங்க ? யாருக்கு தாங்க்யூ சொன்னீங்க ? எனக்கு
பசிக்குது ! சாப்பிட எதாவது கொடுங்க ! "

"ச்சே ! அத்தனையும் கனவா ?? " என்றிருந்தாலும், பவித்ராவுக்கு ஒரு நம்பிக்கையும்
மனசுக்குள் எழுத்தது.

'நம்ம அப்துல் கலாம் ஐயா சொல்லியிருக்கிறாரே, கனவு காணுங்கள் என்று ! அது போல் நம்
கனவும் ஒரு நாள் நிஜமாகும்.....அப்போது நாமும் அந்த 'அம்மா வீட்டில்' இருந்து 'ரீ-சார்ஜ்'
பண்ணிக் கொண்டு வரலாம் என்று நினைத்தவளாய், தனக்குத் தானே சிரித்தபடி சாத்விகாவுக்கு
உணவு எடுத்து வரப் போனாள்.\
என்ன மாம்ஸ்\.... அம்மா வீட்டில் வந்து தங்க நீங்க ரெடியா ?!!
