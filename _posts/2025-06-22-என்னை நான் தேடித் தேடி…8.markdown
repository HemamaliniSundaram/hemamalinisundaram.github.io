---
layout: post
title:  "என்னை நான் தேடித் தேடி…8"
date:   2025-06-22 16:57:54 +0530
author: Hemamalini Sundaram
categories: articles
---

#  என்னை நான் தேடித் தேடி....8 ! 

**என்னை நான் தேடித் தேடி....8 !**

' இதுல என்ன அட்வான்டேஜ்னு நான் அப்புறமா சொல்றேன். முதல்ல உன் பிரச்சினை என்னன்னு அனலைஸ்
பண்ணலாமா அகி ? "

" ம்ம்ம்......

" நான் சொல்றேன், சரியானு பாரு ...."

" ஓக்கே இந்து..."

" **முதல்ல தனிமை, ஏகப்பட்ட நேரம், அதனால வெறுமை......அதனால மனசுல ஒரு
இன்ஃபீரியாரிடி காம்ப்ளக்ஸ்.....**

**" கரெக்ட் தான் இந்து....."**

" இது எல்லாமே சரி பண்ணிக்க கூடியது தான் அகி ! முதல்ல இன்ஃபீரியாரிடி காம்பிளக்ஸ்
.....

" இப்ப என்னால யாருக்குமே பிரயோஜனம் இல்லையோன்னு அடிக்கடி தோணுது இந்து....."

" சரி , நீ யோசிச்சுப் பாரு, உன் பசங்க இப்ப தனியா வேற வேற ஊர்கள்ல போய் இருந்து
அவங்கவங்க தன்னைப் பார்த்துக்கிறது உனக்கு சந்தோஷமா, இல்லையா ? '

' சந்தோஷம் தான்.....ஆனாலும்...."

" **இந்த ஆனாலும் எல்லாம் கட் பண்ணிடு அகி, அவங்களை ' இன்டிபெண்டண்டா ' வாழ்க்கையை
சமாளிக்கிற தெளிவோட வளர்த்திருக்கே ! அது பாட்டுக்கு தானா நடந்திருச்சா ?**

**இல்லைல்ல......நீயும் உன் ஹஸ்பண்டும் அவங்களை சரியா வழிகாட்டி தானே இது மாதிரி
கொண்டு வந்திருக்கீங்க......அதுக்கு முதல்ல உன்னை நினைச்சு நீயே பெருமையும், சந்தோஷமும்
பட்டுக்க, சரியா ...? '**

" சரி இந்து ..."

" வாழ்க்கையில நாம பசங்களை வளர்த்து சமுதாயத்துக்கு கொடுக்கிறோம். இது ரிலே ரேஸ் '
பேடன் ' மாதிரின்னு வைச்சுக்கயேன்.

**ரிலே ரேஸ்ல நம்ம டர்ன் ஒரு பார்ட் தான்; அடுத்த ஆளு வந்தப்புறம் பேடனை கை மாத்தி
விட்டுரணும்; நம்மளே பிடிச்சிட்டு இருந்தா நம்ம டீம் ஜெயிக்க முடியாது.**

**அது மாதிரி தான் ; பசங்களை வளர்ந்த அப்புறமும் விட மாட்டேன்னு பிடிச்சு வைச்சுகிட்டா
அவங்களும் வாழ்க்கையில ஜெயிக்க முடியாது.**

அவங்க பேரெண்ட்ஸ் ஆகும் போதும் இதே மாதிரி சமுதாயத்துக்கு அவங்க ரோலை பண்ணத் தான்
போறாங்க.....

**இதுல ஒரு பேரண்டா நீ உன்னோட ரோலை ரொம்ப நல்லாவே பண்ணியிருக்க அகி, யூ ஷூட் பீ
ப்ரெளவுட் ஆஃப் இட் .....! "**

**" நிஜமா தான் சொல்றியா இந்து ? இல்லை என்னை சமாதானப்படுத்தவா ...?**

" நிஜமாவே தான் அகி ! காட் பிராமிஸ்....!! போதுமா .....உன்னை மாதிரி நிறையப்
பேரு வாழ்க்கையில இந்த ஸ்டேஜ் வரும் போது வெக்ஸ் ஆகிடுறாங்க; நம்ம வெறும் இல்லத்தரசி
தானே அப்படின்னுல்லாம் நினைச்சு மருகுறாங்க...

**இந்த வாட்டி மகளிர் தினம் அன்னிக்கு நம்ம தேச. மங்கையர்கரசி அவங்க இதைப் பத்தியே ஒரு
பதிவு போட்டிருந்தாங்க, பார்த்தியா ?**

அகிலா ' இல்லை' எனத் தலையாட்டினாள்.

" அதில ரொம்ப தெளிவா இந்த விஷயத்தைப் பத்தி பேசியிருக்காங்க, உனக்கு லிங்க
அனுப்புறேன், அப்புறமா பாரு....அவங்க என்ன சொல்றாங்க , தெரியுமா ?

**வேலைக்குப் போற பெண்களை வீட்டுல இருக்கிற பெண்கள் புரிஞ்சுக்கணும். அதே போல வீட்டுல
இருக்கிற பெண்களும் , ' நான் வீட்டுல தான் இருக்கேன் ' னு கில்டியா சொல்லாம, ' எங்க
வீட்டை நான் தான் கவனிக்கிறேன் " அப்படீன்னு பெருமையா சொல்லுங்கன்னு சொல்றாரு.....! '**

**' நிஜமாவா இந்து ? '**

**" பின்ன.....யோசிச்சுப் பாரு, நாம வீட்டுல செய்யற ஒவ்வொரு வேலையுமே வெளியில பணம்
இல்லாம கிடைக்காது, தெரியுமில்ல ? நாமளே அதை வீட்டு வேலை தானேன்னு அலட்சியமா
நினைக்காம, அதுக்கு உண்டான நேரத்தையும், நம்ம உழைப்பையும் செலவு பண்ணி மனப்பூர்வமா தான்
செய்யறோம்னு உணர்ந்துகிட்டா இந்த மாதிரி தாழ்வு மனப்பான்மையே யாருக்கும் வராது...**.."

( அகிலாவின் தேடல் தொடரும்.....)
