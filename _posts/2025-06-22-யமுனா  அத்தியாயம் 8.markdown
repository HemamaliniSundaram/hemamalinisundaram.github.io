---
layout: post
title:  "யமுனா  அத்தியாயம் 8"
date:   2025-06-22 16:57:54 +0530
author: Hemamalini Sundaram
categories: articles
---

#  யமுனா - அத்தியாயம் 8 ! 

[[பாகம்
7]{.underline}](https://tamil.momspresso.com/parenting/aa71bb9e323d44a5b589be0617593389/article/ymunnnaa-attiyaaym-7-8ywwt5wadkq9?utm_source=AD_Whatsapp_Share&utm_medium=Share_Android)\"**தெரியும்
யமுனா. உன்னோட சாதனையைப் பத்தி உன்னை விட எனக்குதான் நல்லாத் தெரியும். அதனால தான்
உன்னை இதுக்கு சம்மதிக்க வைக்க நானே வந்திருக்கேன்.\"\
\
\
**பூர்ணி ஒரு புன்னகையோடு சொன்னாள்.\
\
\
**\"எப்பவும் ஒரே போல என்னோட கடமையை நான் செஞ்சுகிட்டிருக்க தான் ஆசைப்படறேன்.
விளம்பரம் செய்துக்கிறது, அதுவும் கடவுள் பணிக்கு சமமா இருக்கிற கல்விப் பணிக்கு
விளம்பரம் செய்துக்கிறதுல எனக்கு சம்மதம் இல்லை பூர்ணி. ப்ளீஸ், என்னை வற்புறுத்தாதே!\"\
\
\
**\"யமுனா, உனக்கு இதுல இஷ்டம் இல்லைன்னா விட்டுடு. நீ பேட்டி தர வேணாம். ஆனா, ஒரு
விஷயத்துக்கு நீ ஒத்துக்கிட்டு தான் ஆகணும்.\"\
\
\
யமுனாவின் பார்வையில் கேள்வி வந்தது.\
\
\
\"உன்னைப் பத்தின ஒரு கட்டுரை - கிட்டத்தட்ட வாழ்க்கை வரலாறு மாதிரி செய்யறதா அபர்ணா
சொல்லிக்கிட்டிருக்கா. அதுக்காக அவ உன்னை தொந்தரவு செய்யாம நான் பார்த்துக்கிறேன். எல்லாத்
தகவல்களையும் அந்தக் கட்டுரைக்கு நான் சொல்ல, நீ பர்மிஷன் தரணும்.\"\
\
\
**\"இதெல்லாம் அவசியமா பூர்ணி?\"\
\
\
\"அவசியம் தான் யமுனா. உனக்கு இந்தக் கட்டுரையினால வரப்போற பேரும், புகழும்,
விளம்பரமும் தேவையில்லாம இருக்கலாம். ஆனா, இதனால யாராவது ஒருத்தர் மனசுலயாவது நல்ல
இலட்சியமும், உயர்ந்த எண்ணங்களும் வரும்னு நான் கண்டிப்பா நம்பறேன். அதுக்கு உன்னைப் பத்தின
கட்டுரை ஒரு தூண்டுகோலா இருக்கும். அதனால நீ இதுக்கு சம்மதிச்சு தான் ஆகணும்
யமுனா!\"\
\
\
**சில நிமிடங்கள் யோசனைக்குப் பிறகு யமுனாவும் ஒப்புக்கொண்டாள்.\
\
\
\"**கூடிய வரைக்கும் என்னோட தனிப்பட்ட வாழ்க்கையைப் பத்தி ரொம்ப இடம் பெறாம
பார்த்துக்கிறது உன்னோட பொறுப்பு.\"\
\
\
\"இதப் பாரு, யமுனா! உங்கிட்ட நான் பர்மிஷன் வாங்கின அப்புறம் இந்த சட்டம் எல்லாம்
செல்லாது. உன் வாழ்க்கையைப் பத்தி அபர்ணாவுக்கு என்னென்ன தகவல் வேணுமோ, அதல்லாம்
சொல்லப்போறேன். அப்புறம் அவ பாடு, அவங்க மேகஸீன் பாடு!\"\
\
\
**\"சரி பூர்ணி! உன் இஷ்டம் போல செய்! என்ன சாப்பிடறே? ஜூஸ் கொண்டு வரச் சொல்லட்டா?\"\
\
\
**\"அதெல்லாம் வேண்டாம். உங்க ஹாஸ்டல் சாப்பாடு ரொம்ப நல்லாயிருக்குன்னு நிஷாவோட
ஃப்ரெண்ட்ஸ் சொன்னாங்களாம்.\"\
\
\
\"ரொம்ப நல்லது. இருந்து லஞ்ச்சாப்பிட்டுப் போலாமே\"\
\
\
**\"ஓகே,ஓகே\"\
\
\
ஹாஸ்டலில் அனைவரோடும் சேர்ந்து சாப்பிட்ட பின் வீட்டுக்கு வந்தாள் பூர்ணிமா. அவள் கணவன்
பாஸ்கர் வரவேற்றான்.\
\
\
**\"வா, பூர்ணி! போன விஷயம் சக்சஸ் தானே?\"\
\
\
\"பாதி சக்சஸ் தான்; யமுனா பேட்டி கொடுக்க முடியாதுனுட்டா. ஒரு வழியா அவளை கன்வின்ஸ்
பண்ணி, கட்டுரைக்கு பர்மிஷன் வாங்கிட்டேன்.\"\
\
\
\"யேயே\...\...மேடம் பத்தி வரப்போகுது\....ஹே\...\"\
\
\
**நிஷா ஆர்ப்பரித்தாள்.\
\
\
\"யமுனாவை ஒத்துக்க வைக்க நான் ரொம்ப கஷ்டப்பட்டேன் நிஷா. \"இப்போ எனக்கு டைம் இல்லே\",
அப்படி, இப்படினு கட்டுரைக்கும் ஏதாவது சாக்கு சொல்லி அவ மறுத்திடுவாளோன்னு நானே
அவளைப் பத்தி எல்லாம் சொல்லிடறேனு சொல்லி, அவளை அபர்ணா டிஸ்டர்ப் பண்ணாம
பார்த்துக்கிட்டேன்.\"\
\
\
\"அபர்ணா கிட்ட சொல்லிட்டியா?\"\
\
\
\"இனிமேல் தான் சொல்லணும்ங்க\"\
\
\
அன்று மாலை பூர்ணிமா அபர்ணாவுக்கு போன் செய்து யமுனாவின் சம்மதத்தை தெரிவித்தாள்.\
\
\
\"**ரொம்ப தாங்க்ஸ் ஆண்ட்டீ! இப்ப தான் எனக்கு நிம்மதியா இருக்கு!\"\
\
\
\"அவளைப் பத்தி எழுத தான் அனுமதி உண்டும்மா. அதுக்காக மறுபடி அவ கிட்ட பேட்டிக்கு
போயிடாதே. உனக்கு என்ன விவரம் வேணுமோ அதெல்லாம் நானே சொல்றேன்**.\"\
\
\
\"புரியுது ஆண்ட்டீ! நான் யமுனா மேடமை தொந்தரவு செய்ய மாட்டேன். உங்களைப் பார்க்க எப்ப
வரலாம்?\"\
\
\
\"நாளைக்கு காலையில பத்து மணிக்கு வரியாம்மா?\"\
\
\
\"சரி ஆண்ட்டீ! நாளைக்கு பார்க்கலாம், தேங்க்ஸ்\"\
\
\
**பூர்ணிமா தொலைபேசியை வைத்ததும், பாஸ்கர் புன்னகையோடு கூறினான்:\
\
\
\"ஒரு நல்ல விஷயத்துல இறங்கி இருக்கே பூர்ணி; ஆல் த பெஸ்ட்! அட்வான்ஸ் வாழ்த்துக்கள்**!\"\
\
\
(தொடரும்\...)
